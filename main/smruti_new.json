[
    {
        "ID": 1,
        "aadi": "१) श्रीपरेसाएनम: ॥०॥",
        "smruti": "सन्निधानीं गोसावियांचा त्रीविध परीवार: एक अनुसरले :१: एक बोधवंत :२: एक दर्शनीए :३: तरि दर्सनीए ते कवण: रामदेव विद्यावंतु :१: सारंगपंडीत :२: इंद्रभट :३: संतोषु :४: अवड (ळ) भट :५: अवधुत :६: मार्तंड :७: परसनाएक :८: प्रज्ञासागर :९: हरीमाइता :१०: घुइनाएक :११: रेइनाएक :१२: गदोनायक :१३: पद्मनाभि :१४: नागदेओ :१५: रांकें लक्ष्मीधरभट :१६: काकोस :१७: अन्नो :१८: रवळो :१९: गोंदो :२०: जपीय वीस्नुभट :२१: भ्रींगी :२२: वैजोबा :२३: कालीदासभट :२४: वामन :२५: मतीवीळास :२६: नागनायक डोंबेग्राम :२७: भाइदेव :२८: उपासनीये :२९: काळबोटे :३०: साइंदेव :३१: कान्हो उपाध्ये :३२: काळे वासनाएक :३३: गोरे जानोपाध्ये :३४: एकाइसें दोनि :३५: देमाइसें :३६: लखुबाइसें :३७: सोभागें :३८: यल्हाइसें :३९: भूतानंद :४०: सामकोसें :४१: लळीताइसें :४२: एकवीराबाइसें :४३: द्रवीळासबाइसें :४४: रत्नमाणीकें :४५: आबयो :४६: माळी :४७: डांगरेसु :४८: कमळानाएक :४९: राणाइसें रामदेवाची माता :५०: तथा सीष्यें राणाइसें :५१: वामदेव :५२ बोनेबाइय :५३: तथा मेघंकर बोनेबाइया :५४: प्रपंच - विस्मृति घाटे हरीभट :५५: तीवाडी :५६: तथा भार्या :५७: ग्रहे सारंगपाणि :५८: तथा माता :५९: माहादेवो पाठकु :६०: तथा रावंसगांवकर :६१: तिक (व) नाएक हीवरळीकर :६२: वाएनाएक :६३: राहीया :६४: गोविंदस्वामि :६५: सारस्वति भट :६६: काणसेचा ब्राह्मण :६७: सेंदुरजणीचा ब्राह्मण :६८: मासोपवासीनि :६९: राघवदेव :७०: कुंडी कान्हरदेव :७१: माहादेवो :७२: पाल्हाडांगीया :७३: कास्त हरीदेवोपंडीत :७४: गोपाळपंडीत पारधिनीरूपणीचे :७५: साळीवाहान :७६: राऊत दोघ :७७: मातांग :७८: देहभट तांबोळग्रहीणीचे :७९: भोगनाराएण मायधुवा :८०: तथा मायधुवा :८१: दांको :८२: गणपति आपयो :८३: सुयराची बाइ :८४: गोवारीया :८५: पंचगंगाचा ब्राह्मण :८६: सुकीये जोगनाएक :८७: पाठक :८८: यंत्राकार वासुनाएक :८९: तथा भाऊ तीकवनायक :९०: गुर्जर दोन्ही :९१: नागाराऊळ :९२: मुंजिया बहीनी :९३: छायागोपाळिची स्त्री :९४: मार्तेंड वीहीरीचा ब्राह्मण :९५: पाठक देगाउबाइ :९६: तथा हंसुबाइ :९७: तथा घोगरगांवबाइ :९८: तथा धानाइ अळजपुर :९९: रामदरणयाची माता :१००: तथा मुक्ताबाइ :१०१: रायेरिचा ब्राह्मण :१०२: तथा भोगनारायण ब्राह्मण :१०३: तथा ठाकुरभार्या :१०४: तथा माल जोगवटयाचा :१०५: तथा जोगवटा दत ब्राह्मण :१०६: तथा सांप्रदाएक :१०७: तथा नारोबा :१०८: गोरक्षणाचा ब्राह्मण :१०९: तथा हेडाउ :११०: एवमादीक हे दर्शणीये जानावे: ॥ आतां बोधवंत: ॥ देमाइसें :१: दाइंबा :२: आता अनुसरलीं : संनिधानीं तथा असन्निधानीं : भट :१: बाईसें :२: सांतीबाइसें :३: माहादाइसें :४: म्हाइंभट :५: साधें :६: आउसे :७: आबाइसें :८: नाथोबा :९: श्रीप्रभूचें लक्षमींधरबा :१०: तथा कोथळोबा :११: तथा पोमाइसें :१२: तथा वैराग्यदेव :१३: खेइबाइसें :१४: गोइबाइसें :१५: एं सन्निधानिची :१: आतां असन्निधानी: भटांची बहीणिं उमाइसें :१: तथा भाउ माहादेउबा :२: तथा रामदेउ :३: चांगदेउभट :४: पैठण उमाइसें :५: तथा धाणाइसें :६: जाणो उपाध्ये :७: कान्होपाध्ये :८: गौराइसें :९: यें गोसावियां मागां अनुसरलीं: ऐसा त्रीवीध परीवारू गोसावीयांचा: तयांत प्रवृत्तीचा विशेषु तो भटांचां ठाइं: का जे मुळीहूनि घडीले: मढीले: सन्निधाना योग्य केले: तो आता सवीवरु सांघतां असीजेती ॥०॥\n\nभटोबासांचे पीते ते माहादेवभट : ते पुरीचे : भटोबासां चौघे भावंडे : वडील सारंगपाणी भट : वैजोबा : उमाइसे : उमाइसें तीयें हातरीतीं जालीं : सारंगपाणीभट ते वाटे मारले : माता आबाइसें तेही रांवसगावीं सीधनाथी तेणें दु:खें गुंफा केली : तेथ होती : तवं दादोस आले : तयांपासौनि काहीं अवघेयां गोमटें जालें : तेहीं गोसावियांचेही गुण सांघीतले : मग दादोस गोसावियांचेया दर्शनासि नीगाले : सरीसीं आबाइसें : उमाइसें : भटोबास : माहादाइसें : ऐसीं श्रीनगरां आलीं : गोसावियासीं दर्शन जालें : तेथ अधीकचि वेधु संक्रमला : याउपरी भटोबासां आणिक सा भेटी जालीया : साहावीए बोधु जाला : सांतवीएं अनुसरण जालें : बतीसां वरुषां अनुसरले : च्यारि वरुषें सन्निधान जाले : त्यांतु सा मास श्रीप्रभूचा सन्निधानी गेले : आउठ वरुषें आमचया गोसावीयांचां सन्निधानी भरली : योग्य जाले : घडिले : मढिले : आचार्य करूनि माहादाइसें नीरोवीलीं : मग गोसावीयांसीं प्रवृत्यंतर जालें ॥ शके ११९४ वें श्रीमुख संवत्सरी माहो मासीं शुध चतुर्थी सोमवारीं ॥१॥"
    },
    {
        "ID": 2,
        "aadi": "२) भटोबासां ईश्वरवियोगें अवस्था ॥",
        "smruti": "गोसावी बीजें केलेयांउपरि भटोबास वीरहें नीगोनि गेले : अवस्था प्रकटलीया ते कव्हनाहीं चोजवती ना : मग माहादाइसें शोधीति शोधीति गंगातीरीहूनि परमेश्वरपुरा गेली : श्रीप्रभुगोसावियांसी दर्शन जालें : मग दुख करूनि पुसिले : जी जी : श्रीचक्रधरें सांडिलें आणि नागदेवही दीसेना जी : गोसावीं वीनती स्वीकरीली : श्रीप्रभुगोसावी म्हणितलें : अवो मेली भानखेडयासि जाय म्हणे: आणि माहादाइसीं म्हणितलें : जी जी : आणि तैसीचि नीगालीं : श्रीचरणीं लागलीं : भानखेडयासीं गेलीं : तवं काहीं देखति ना : मग राणे डोंगर शोधीति गोपाळातें पुसिलें : तेहीं सांघितलें : होये देखिला होता : आम्ही तयाचां तोंडी कुरंधनें पीळूं : मग माहादाइसीं सोधूनि काढीले : सावधु केले : ओळंबे झाडीले : पांगुरवीले : पाटकुळीए वाउनि गावांजवळि आनीले : मग एकी ठाइ बैसउनि आपण गावांतु गेलीं : दूध आणिलें : बोळेवरि पाजीले : येतुलेनि मागीलापसि सावध जाले : ॥२॥"
    },
    {
        "ID": 3,
        "aadi": "३) माहादाइसें श्रीप्रभु - अवतार - प्रकासीं माझा श्रीचक्रधरू म्हणणें ॥",
        "smruti": "मग माहादाइसीं म्हणितलें : नागदेया : गोसावियांपासि चाला जावो: भटोबासीं म्हणितलें : कें असति गोसावी : माहादाइसीं म्हणितलें : हे नव्हेति रुधिपुरीं : श्रीप्रभुगोसावीं बोलाउं पाठवीलें असे : भटोबासीं म्हणितलें : (नेणों मा तुझा श्रीप्रभु) माझा देवो तो श्रीचक्रधरु ओ: तवं माहादाइसीं म्हणितलें : नागदेया तू तें गोसावी श्रीप्रभूसि नीरोविलें असे कीं: आणि मज तुज नीरोविलें असे कीं : चाल : म्हणौनि पाटकुळीए वाउनि नीगालीं ॥३॥"
    },
    {
        "ID": 4,
        "aadi": "४) श्रीप्रभुसन्निधाना गमन ॥",
        "smruti": "मग तेथौनि नीगाले : एकी वासना: ॥ हळुहळु चालूं लागले :॥ मार्गीं चालतां लोकु वोळखति : मग म्हणती : हा तो नव्हे : श्रीचक्रधर द्या ओ : म्हणोनि हातीं भीक्षा मागे : तवं माहादाइसें म्हणति : बा देवेंवीण पीसा जाला बा : यापरि रुधिपुरासि आलीं: तवं श्रीप्रभुगोसावीं पांच पिंपळीयांकडे सकाळीचि बीजें केलें : तेथ खेळत होते : तवं माहादाइसें भटोबासाते घेउनि आलीं : श्रीप्रभु देखौनि म्हणितलें : आवो मेली जाए : यें त्यें नव्हेति : श्रीचांगदेओराउळांचीं : भटोबासां : माहादाइसां थोर दुख जालें : श्रीप्रभुगोसावीं आस्वासिलें : मेला जाए : अस अस म्हणे : मग श्रीप्रभुगोसावियांचां सन्निधानी चौदा वरुषें राहीलें : म्हाइंभटही आले : अवघींचि भक्तिजनें आलीं : सन्निधानीं होतीं : दास्य करूं लागलीं: ॥४॥"
    },
    {
        "ID": 5,
        "aadi": "५) श्रीप्रभुप्रवृत्यंतरें भटोबास गंगातीरागमनि तीर नमस्करणे ॥",
        "smruti": "ऐसां बहुतेकां दीसां व्येय संवत्सरीं माघ मासीं वधि चवथीचां दिसीं श्रीप्रभुगोसावींही प्रवृत्यंतर केलें : भटोबासां भक्तिजनां थोर दुख जालें : मग तेणेचि दुखें भटोबास गंगातीरासि आले : सरीसे लक्षमीधरबा : बाइदेवोबा : माहादाइसें : कोथळोबा : पोमाइसें : साधें - मुख्य आणीकेंहीं : ऐसे रावस गावापासोनि डोंबेग्रामवेर्‍ही थडी नमस्करीली : प्रतीष्ठानीं पंचरात्रीं घातली : आवघे नगर सव्य घालौनि नमस्करिलें : मग वृधासंगमा - जोगेस्वरीहूनि खडकाळीए आलें : मग पेहरासंगमा - नेऊर गावींहूनि छिन्नपापासि आले : छिन्नस्थळीं - मुख्य सकळ स्थानें नमस्करीलीं : छिन्नस्थळीएसि नावेक बैसले: मग नीगाले ॥५॥"
    },
    {
        "ID": 6,
        "aadi": "६) बाइदेवोबा प्रसाद - ग्रहणीं अती दुख नीराकरणें ॥",
        "smruti": "मग भटोबास समस्तां सीष्यांसहीत डोंबेग्रामांतु आले : जगतीचा दारवठां दंडवत घातलें : तैसेंचि पूर्वाभिमुख मठां आले : तवं तेथ पूर्वी गोसावीं भितभंगीचेया चीरेयावरि पीक घातली होती ते भटोबासीं देखिली : आन थोर दुख जाले : ते (थ) मुख लावीलें : प्रसाद घेतला : तवं बाइदेओबास आले : हे कै भटोबासांपासि अनुसरले होते तें नेणिजे : भटोबासीं तया पीकीचें ज्ञान केलें : हे घेया गा बाइदेया गोसावियांचेया प्रसादाची पीक : ते देखौनि बाइदेवोबासीं भूमीवरी आपणयांतें घातलें : आवघेयां अधीक दुख जालें : तेविचि बाइदेवोबा प्रसाद घेति: मुख सोललें : भटोबासीं वारीले : संबोखीलें : भटोबासीं म्हणितलें : नको गा बाइदेया : दुखे अंत:करण जाइल : म्हणौनि हातीं धरूनि उठवीले : मग दोन्ही मढ नमस्करीले: ॥६॥"
    },
    {
        "ID": 7,
        "aadi": "७) राजमठीं सप्तरात्र घालणें ॥",
        "smruti": "मग समस्तांसहित छीन्नस्थळिये विजन करीति: बादाठानिं देगावीं भिक्षा करीति: विळचां राजमठीं निद्रा करीति : ऐसे सप्तरात्र घातलें: ॥७॥"
    },
    {
        "ID": 8,
        "aadi": "८) उंबरवट काढूनि तिर्थत्रय करणें ॥",
        "smruti": "मग एक दीं : भटोबासीं सुतार बोलाविला : आणिक उंबरवट घडविला : तो मठु अवघाचि काष्ठाचा : उंबरवटु तोही काष्टाचाचि होता : तो भटोबासीं काढीला : तेथ आणिकु घातला : मध्यें जयावरि श्रीचरणु ठेवीति : तयाचें थोरलें पात्र केलें : दोंही सेवटांचिया धाकुटीया दोनि पातृलिया केलीया : उरला तयाचे मणि करूनि समस्तां नमस्करावेया दीधले : आणि मोठें पात्र तें आपण अंगीकरीलें : तयांतु प्रसादाचा फुटा : वांकि : सांकळें : कांबि : दोन्ही जाडीचे विशेष: श्रीप्रभुगोसावियांचि प्रसादवस्त्रें : कापुराचि सेंद यैसें आवघें घालीति : तें देहपर्यंत नमस्करीले :॥: शोधु :।: एकि पातृली ते चक्रपाणिबासिं मांगा भटोबासांचेनि नावें भीक्षा केली तैं तयासि कविस्वरबासिं दीधली :।: एकि कवणाजवळि आली ते नेणिजे :॥: तथा सोधु :।: येचि काळीं भटोबासीं छीन्नस्थळी काढीलीं: घेतली: आणि खांब : द्वारसंका : कवाडें कवणीए वेळें काढिलीं हें नेणिजे: ॥८॥"
    },
    {
        "ID": 9,
        "aadi": "९) बाइदेवोबा - दुखातिस (श) यो - दर्शनें बेलोपुरा न वचणें ॥",
        "smruti": "मग एक दीं भटोबासीं निगतां म्हणितलें : आतां बेलोपुरा जाइजैल तरि बाइदेयाचें देह जाइल :। एकी वासना : पिकेवरूनि म्हणितलें :।: म्हणौनि न वचतिचि : तेथूनिचि मुरडले :॥९॥"
    },
    {
        "ID": 10,
        "aadi": "१०) शोध: ॥ राजौर लक्ष्मीधरभटां श्रवणानुसरण ॥",
        "smruti": "एक दीं राजौर लक्ष्मीधरभटांसि भटोबासांचें दर्शन जालें: कवणिपरी हें नेणिजे : तयासि श्रवण जाले : भीक्षा केली : मग तया राजौरकर लक्ष्मीधरबा यैसे म्हणति : मग तेहीं भटोबासां विद्यमान पुढां ‘आचार- विचार - लक्षणें’ केलीं: ‘प्रकरणिंचीं लक्षणें’ केलीं : भटोबासां पुसपुसों : ॥१०॥"
    },
    {
        "ID": 11,
        "aadi": "११) म्हाइंभटां भेटि ॥",
        "smruti": "शोध :।: भटोबास गंगातीरां निगतांसमै ईश्वरनायेंकें वेव्हारु लाविला : तयाचिया कन्या अपुला विवाहो करू नाहीं दीधला: तेणें कारणें म्हाइंभट मागां राहीले : देऊळवाडां वेवाहार सांघितला : ईश्वरनायेक निरोतर केले: (॥शोधु:॥) गोसावियांची प्रवृत्ति काइ कव्हणा जाणितली जात असे :॥ एकी वासना :॥: वाटां दीधला :॥: मग म्हाइंभट मागौनि गंगातिरा आले : आउसे तेथचि राहीली: मग म्हाइंभटां भटोबासां गंगातिरीं भेटि जाली: ॥११॥"
    },
    {
        "ID": 12,
        "aadi": "१२) केसोबासां भेटि: अनुसरण ॥",
        "smruti": "केसोबास ते कवणिये गाविचे हें नेणिजे: ॥ एकी वासना:॥: पापदंडी रामपुरीचे :॥: ते विद्वांस व्याख्याते: एक दीं ते भटोबासांपासिं आलें : भीक्षा केली : भटोबासां थोर पढियेति : भटोबासांचां सन्निधानि राहीले: ॥१२॥"
    },
    {
        "ID": 13,
        "aadi": "१३) तथा संबंधी - संबंधु - प्रदानिं माझा केसव सुकयोगिंद्र म्हणणें ॥",
        "smruti": "मग एक दीं केसोबासांचिं संबंधियें आइकोनि नेयावया आलीं: भाऊ गोपाळदेव : आणि सासुरे यैसें प्रतिकूळत्वें नेवों आलें : केसोबासातें नेलें: भिक्षा सांडवूं आदरिली : तवं ते काहीं केलेयांही न संडीतिचि : मग तेहीं असिकें विद्वांस बोलाविलें : चर्चा करवीलि : तेंही ते निरोत्तर केले : मग विद्वांसिंहीं हात झाडीले : तेहीं म्हणितलें : हे आम्हां जिनवति ना : आतां यांची ब्राह्मणि यांतें जिणैल: तरि : जिंकतीं : आतां यें दोघें येका घरांत कोंडाविं : मग कोंडीली : तेथ तीयें बाजेवरि निजति तरि ते खालि निजति: (तियें खालि निजति) तरि आपण बाजेवरि निजती: यापरी रात्रि जाये : दिवसा गंगेकडे जाति : तेथ दृष्टीची राखणें घालीति : केसोबास गंगे विजन करीति : तेथ ‘रत्नमाळा’ स्तोत्रें करीति : मग गावांतु आणिति: यापरि सातपांच दिवस जाले : मग ब्राह्मणीं म्हणितलें : आतां यांसि जावों द्या : आतां हे योगीये जाले : यांचे मज पाप लागत असे : मग अवघां केसोबासां अनुज्ञा दीधलि : निगाले : भटोबासांसीं भेटि जाली : मागील सांघितले : ते आइकौनि -परीसौनि भटोबासी म्हणितलें : माझा केशव शुकयोगींद्र किं गा : म्हणौनि थोरचि प्रसंसीले: ॥१३॥"
    },
    {
        "ID": 14,
        "aadi": "१४) तथा ‘रत्नमाळा’ स्तोत्र - दर्शणिं ईश्वरार्चनप्रसंसा ॥",
        "smruti": "मग केसोबासिं ‘रत्नमाळा’ केलीया : तिया भटोबासांपासि वाचिलीया: तवं तेथं एकि ठाई देऊळवाडेयाचेनि भावें हनुमंतवाडा घातला होता : तो आइकौनि भटोबासी म्हणितले : तो हनुमंत नव्हे किं गा : तो देउळवाडा : भलें केलें केसवदया : गोसावियांचीया अमोघ लीळा बांधलीया: तुवां वाकपुश्पीं ईश्वरार्चन केले : ॥१४॥"
    },
    {
        "ID": 15,
        "aadi": "१५) तथा ‘उद्धरणस्तोत्र’ बंध निष्करणें ॥",
        "smruti": "‘रत्नमाळा’ चि पोथी वाचूनि केशोबासिं भटोबासांते पुसिले. हा भटो यैसेचि ‘उद्धरण’ बांधों : तवं भटोबासिं म्हणितलें : नको गा केशवदया : येणें माझिया म्हांतारीया नागवतिल : मग केशोबास संस्कृतबंधु न करीतीचि : ॥१५॥"
    },
    {
        "ID": 16,
        "aadi": "१६) तथा ‘शास्त्रप्रकरणान्वया’ नुज्ञा ॥",
        "smruti": "मग मागौतें केसोबासिं पुसिलें : भटो तरि शास्त्र - प्रकरणान्वयो लावूं : तें भटोबासिं मानिलें : मग म्हणितलें : तरि जें जेथचें तें तेथीचें माझेनि विचारें लावावें गा : मग केसोबासिं भटोबासांतें पुसपुसों अनुक्रमें ‘प्रकरणान्वयो’ लाविला: जें जयाचे ंनाम तें तया ठेविलें: ॥१६॥"
    },
    {
        "ID": 17,
        "aadi": "१७) तथा ‘दृष्टान्तप्रकरणान्वया’ नुज्ञा ॥",
        "smruti": "मग केसोबासिं अवघे अन्वयो लावूनि माघौतें भटोबासातें पुसिलें : भटो तरि ‘दृष्टांतां’ अन्वयों लावूं : भटोबासीं मानिलें : मग केसोबासिं भटोबासांते पुसपुसों ‘दृष्टांतप्रकरणां’ ही अन्वयो लाविला : दृष्टांतीं दृष्टांतिक केले : अवघेया दृष्टांता लापिका लाविलीया: यातें ‘दहावें प्रकरण’ म्हणति: ॥शोधु :।: तैसेचि भटोबासांतें पुसपुसों तीं स(श) तां ‘आचारा’ आणि तीं सतां ‘विचारा’ ही अन्वयो लाविला: !। लापिका संबंधें: ॥ तथा शोध :॥ मग येथ राजोरकर लक्षमीधरबायें केसोबासांचा वचनक्रम घेउनि लक्षणें केलीं : एैसा शास्त्रा संबंधु लाविला: ॥१७॥"
    },
    {
        "ID": 18,
        "aadi": "१८) विरहें लक्ष्मीधरभटीं ईश्वरविरहें ‘ज्ञानभास्कर’ प्रसंसा ॥",
        "smruti": "एक वेळ विरहें लक्ष्मीधरबा अटना गेले : अटनिं थोर विरहो भरला : ते यैसे हींडत हींडत पाथरीसमीप बाबूळगावां आले : तेथे विहीरीचिये रवणियेवरि देउळी (होती) तीये देउळीयेआंतु बैसोनि ‘ज्ञानभास्कर’ केले : करीतां येकाधिये वेळे दुखें मुर्च्छाप्रपन्न होति : मग माघौते सावध होति : भिक्षे जाति : येकाधां दीसिं तैसेचि पडीले असेति: मग तेथचा राणा ये : तो तयांते उठवि : सावधां करी : यापरी स्तोत्र जालें : मग भटोबासांचिये भेटी आले : पोथी भटोबासांचां हातिं दीधली : भटोबांसीं पाहीली: वाचीली: आणि थोर मानवले : तोखले : ते शब्द न येतिचि: ॥१८॥"
    },
    {
        "ID": 19,
        "aadi": "१९) लक्षमीधरबा - म्हाइंभटां संवादीं योगभ्रष्ट निर्वचनें ॥",
        "smruti": "एक दीं लक्ष्मीधरभटीं म्हाइंभटाते पुसिलें : योगभ्रष्ट तो कवणिये दशेचा: म्हाइंभटीं म्हणितलें : आमचीये तुमचीये दसेचा : तें आइकौनि भटोबासीं म्हणितलें : आतां तवं माझीये दशेचा नव्हे : मां तुमचीयें दसेचा काइ होइल : मग तेही म्हणितलें : तरि भटो तो कवणिये दसेचा : भटोबासीं म्हणितलें :चीमुटीलेयां दुखवेती ना तिये दसेचा : आणि ते बुझौनि गेले : ॥१९॥"
    },
    {
        "ID": 20,
        "aadi": "२०) म्हाइंभटां तस्करबंधनिमितें मौन निषेधु ॥",
        "smruti": "एकवेळ म्हाइंभट लक्षमीधरभट भटोबासांतें पुसौनि अटना गेले : तवं एकी ठाइ चोर म्हणौनि धरीले: काही ंवोखटी क्रीया संपादू आदरीली : तवं लक्षमीधरबायें म्हाइंभटाची वास पाहीली: आणि म्हाइंभटीं म्हणितलें : ज्वरो वा शस्त्रो वा :।: आणि : तेही म्हणितलें : आरे हे विद्वांस : मग सोडीले : मग भटोबासांपासि आले : तवं एकिं भटोबासांपुढां संघितलें होतें : मग भटोबासीं म्हणितलें : हां गा हा ठावो वेर्‍हीं मौन्यचि: ॥शोधु: ॥ जो परीहारु देउं आला तो द्यावा किं गा : ॥२०॥"
    },
    {
        "ID": 21,
        "aadi": "२१) कृष्णभटां प्रश्नें श्रम - निवृति - वाक्य - निरूपण ॥",
        "smruti": "शोधु :।: येकवेळ भटोबास शिष्यासहीत इंद्रभटांचेया गावां आले : इंद्रभटीं अवघेयांचे पाय धुतले : ॥ मग काळ्या कृष्णभटांचे पाये धू गेले : तवं तेहीं म्हणितलें : तुम्ही कैसे पाये धों आलेति : तवं इंद्रभटिं म्हणितलें : धों येति : पुसा भटांते : मग तेहीं भटोबासांतें पुसिलें : भटो गुरूसि सिष्याचें पाये धों येति : भटोबासीं म्हणितलें : येति: कृष्णभटिं म्हणितलें : कैसे येति : भटोबासीं म्हणितलें : श्रमनिवृतिचेनि वचनें येति : तेव्हेळीं तेही धों दीधले : ॥२१॥"
    },
    {
        "ID": 22,
        "aadi": "२२) भटोबासा क्षतबंधनि माहादाइसें सेवा - वचन - स्वीकारू ॥",
        "smruti": "एकवेळ भटोबासांचां पाइं केंसतोडु निगाला: माहादाइसें म्हणितलें : नागदेया केसतोडु बांधावा : तवं भटोबासीं म्हणितलें : कांइसेनि बांधों : तेव्हेळीं माहादाइसां प्रसादाचे वस्त्र फाडूनी पानकापड करूनि बांधला : तवं भटोबासीं म्हणीतलें : हें काइ रूपै : प्रसादाचे वस्त्र कैसे फाडीलें : बांधले : तवं माहादाइसीं म्हणितलें : नागदेया प्रसादें प्रसाद बांधीजताये : आणि भटोबास उगेचि राहीले : ॥२२॥"
    },
    {
        "ID": 23,
        "aadi": "२३) आपलो भेटि अनुसरण ॥",
        "smruti": "आपलो ते माहादाइसांचे भाउ : तयासी गोसावियांचे सन्निधान जाले होते : मग गोसावी बीजें केलेयावरि ते राहाणे घालीति: देव्हारे करीति: एक दीं माहादाइसें अटनविशेषें तयातें पडीताळावेया गेलीं : घरांतु रीगों बैसली : तवं समोर देवतें देखिली : आणि ‘श्रीचक्रधरू’ म्हणौनि निगालीं: हे नाम तयांचा कानि पडीलें । आणि तैसेचि ते गेले : अवघीं देवतें पाटिये घातलीं : पाणियांतु घालूनि आले : मग माहादाइसें तयांते घेऊनि भटोबासांपासिं आलीं : तयांसि भटोबासांपासौनि बोध जाला : मग अनुसरले : सेवटवरी सन्निधीसि होते : माहादाइसां थोर सुख जालें : ॥ तयांसिं पूर्वीं खडकाळियें गोसावी वरु दीधला होता : जे सेवटिं होइल : ते साच जाले :॥ हे उत्तरार्धीचि शोधूनि येथ घातलि असे :॥२३॥"
    },
    {
        "ID": 24,
        "aadi": "२४) वासनिका देहांतीं झोळी - अर्धोदककथन ॥",
        "smruti": "एकवेळ भटोबासीं प्रस्तावेयाअनुरूप चांगदेवभटांते म्हणितलें: देहांती झोळी घेइजे: ते येथचे अर्धोदक बोलीजे गा :॥२४॥"
    },
    {
        "ID": 25,
        "aadi": "२५) वृश्चिकदुखदर्शने देवतासंबंधी माहादेवोबानुसरणि वरप्रदान ॥",
        "smruti": "एकवेळ देवतासंबंधी माहादेवोबा आपुलां घरी जेवित होते : तयांकारणें तयाचि ब्राम्हणि मिठ आणू गेली : तवं तेथ ते विंचुवें खादली : आणि माहादेवोबायें म्हणितलें : हेचि जरि सर्पु खाता तरि कवणिं मायेचां पोटीं रीगतां : मग माता (भटोबासांची मावशी) आकाइसें माहादेवोबा आणि तयांचि ब्राम्हणि यैसीं तिघे भटोबासांपासिं आलीं : भिक्षा केली : भटोबासि म्हणितलें : तुझी भिक्षा सिधी जाईल: मग गुरुकुळ तयांतें ‘देवतासंबंधी माहादेवोबा’ यैसे म्हणति : तयासिं दीढु वेढा श्रीप्रभूचा संबंध होता म्हणौनि : हे आकाइसाचे पुत्र: भटोबासाचे माउस भाउ : यांतेचि ‘गोरीचा गोरा’ म्हणणें: ॥२५॥"
    },
    {
        "ID": 26,
        "aadi": "२६) चांगदेवभट प्रीतिविधानश्रवणिं सूचिकानुवादु ॥",
        "smruti": "एकवेळ चांगदेवभट साता वासनिकांचे जेविले : मग भिक्षा करूनि गंगे जेवीले : ते एकीं भटोबासांपुढां सांघितलें : भटोबासिं आइकौनि म्हणितलें : तो सूचकु चांगदेवो किं गा :॥ एकी वासना :।: तो तोष्यु चांगदेवो किं गा: ॥२६॥"
    },
    {
        "ID": 27,
        "aadi": "२७) आवडी आवांका निराकरणें ॥",
        "smruti": "एकवेळ दुर्भीक्ष पडलें होतें: भटोबास अटना गेले होते : एकी ठाइ काला केला : जेउ बैसले : जेविता भटोबासांचि दृष्टि चुकवूनि एकीं आपुला काला जेवित जेवितां भटोबासांचा पात्री घातला : तवं तें आणिकिं देखिले : मग म्हणितलें : हे काइ : भटासि उसीटें अन्न कैसे घातलें : यावरि भटोबासीं म्हणितलें : सौजन्यें दोष नाहीं : कां ना : गोसावीं म्हणितलें असें : आवडी आवांका नाहीं : आणि ते उगेचि राहीले : भटोबास तें जेविले: ॥२७॥"
    },
    {
        "ID": 28,
        "aadi": "२८) माहात्मा - उदक - प्रदानिं बोडि गंगा - विभेद - निरूपण ॥",
        "smruti": "एक दीं भटोबासांसिं तृषा लागलि : एकांते उदक मागीतलें : तवं तेहीं थीलरीचे उदक गाळूनि आणिलें : भटोबासां संपादीलें : भटोबासीं घेतलें : मग म्हणितलें : मज पाजिलें यैसें आणिकासी न पाजावें हो : तवं तेहीं म्हणितलें : भटो : बोडि गंगा समान सांघितलें किं : भटोबासीं म्हणितलें : तें आपणयासि : पुढीलासि संपादितां बोडि ते बोडिचि: गंगा ते गंगाचि : ऐसी बुद्धी होआवी किं: भावें हीन तें दैवें हीन : ॥२८॥"
    },
    {
        "ID": 29,
        "aadi": "२९) माहात्मेयां चातुर्मासि व्यवस्थाकथन ॥",
        "smruti": "एकवेळ भटोबासीं म्हणितले : आठ मास हींडावें : मग चातुर्मासीकारणें एकी प्रदेशीं दोनि च्यारि गांवं पाहावें : येरे ठाइं न पळे तरि येरि ठाइं राहावें :॥२९॥"
    },
    {
        "ID": 30,
        "aadi": "३०) काळेयां कृष्णभटां जनविरोधप्रदानिं मौन्यनिषेधु ॥",
        "smruti": "काळे कृष्णभट अटनि चोर म्हणौनि धरीलें : फोकवरि मारीले: काहीं सरीर संपादिलें: तवं एकिं म्हणितलें: हे वेधवंती नागदेवभटांचे नव्हेति: म्हणौनि सोडीले : तें भटोबासीं आइकिलें : मग म्हणितलें : यैसें काइ केलें कृष्णयें : येवंपर्येंत मौन्यचि : मग भटोबासीं गोसावी सांघितला तो असन्निधान माहात्मवेषु रचिला : येरव्ही सन्निधानवेषु होते :॥३०॥"
    },
    {
        "ID": 31,
        "aadi": "३१) रजतम - निर्वचन - पूर्वक सत्वस्थपरी सांघणें ॥",
        "smruti": "एक दीं भटीं म्हणितलें: श्रीचक्रधराचा परिवारु राजस तामस असे : परि सत्वस्थ उठीति - बैसति तैसेयाचि बैसावें - उठावें :॥३१॥"
    },
    {
        "ID": 32,
        "aadi": "३२) पंचनामपूर्वक क्षेपणें प्रसंसा ॥",
        "smruti": "एक दी भटोबासीं म्हणितलें: आळुमाळु विधिनिषेधाचें ज्ञान जालेयां येहीं पांचै नामिं जो झाडातळिं जन्म क्षेपी: तो जरि वायां जाये तरि मियां धाडिला होये : ॥३२॥"
    },
    {
        "ID": 33,
        "aadi": "३३) साकाइसा गृहस्मरणनिषेधें विजनप्रकाशीं कवणचा गोल्हो म्हणणें ॥",
        "smruti": "साकइसें तियें वासनिकें: हातरितीं : भटोबासांचीं सिष्यें : भटोबास तयांचेया गावां गेले होते : गोल्हो तो तयांचें नातोंडु: एक दीं : साकाइसातें भटोबासी म्हणितलें : साकाइ तूं विजना कां न वचसि: तिहीं म्हणितलें : भटो मी घरीं गोल्होतें जवं जवं खेळवि: तवं तवं देवो आठवतो : भटोबासीं म्हणितलें: गृहस्मरणापसि झाडातळीं मनोरथ आठविसि तें निकें : मनोरथापसि तेथ निद्रा कीजे: ते निकें :॥: यावरि भटोबासीं म्हणितलें कीं आणिकाकाळीं म्हणितलें हे ंनेणिजे :॥: कवणाचा गोल्हो : कवणाची सिती : तूं आपुलें चिंती वो साकुबाइ यैसें म्हणितलें : आणि हास्य केलें : सिती तेही तयांची नाति :॥: मग एकु दिसु तेही आपुलेया पुत्रावरूनि भटोबासांपुढां दोनि वोविया म्हणितीलीया : गोविंदु नाहीं जयांचां वंशीं : ते पाथर कुसी : निफन्नले : ॥१॥ विउनिया वांझ जालियें वो माये : पुत्र न धरीचि पाये: गोविंदाचे: ॥२॥ या भटोबासीं आइकिलीया: ॥३३॥"
    },
    {
        "ID": 34,
        "aadi": "३४) महात्मेयां विधिव्यतिरिक्त ग्राम - गमन - निषेधु ॥",
        "smruti": "एकु दीसु भटोबासीं म्हणितलें : भीक्षाअवसरावांचौनि महात्मां गांवांतु न वचावें गा : आणि बारसीचां दींसीं वासनिकांचेया घरां भिक्षे जावें : आणि अभ्यागता: असक्तां: अक्षेमांकारणें तरि भलतेधवांचि जावें :॥: शोधु :॥: वांचौनि वायें वायें वोळखीचेया घरा न वचावें : यैसें सांघितलें : यांतु बहुत असे : ॥३४॥"
    },
    {
        "ID": 35,
        "aadi": "३५) अवतारु विशेषें उद्धरण प्रसंसा ॥",
        "smruti": "एकु दीसु भटोंबासीं म्हणितलें : यें सृष्टीमध्यें येणें अवतारे श्रीचक्रधरें जो नुधरें तो कहींचि नुधरे मा नुधरे : मा कहींचि नुधरे :॥३५॥"
    },
    {
        "ID": 36,
        "aadi": "३६) रूपदेवोबा मिठाची पिसवी निषेधु ॥",
        "smruti": "एक दीसु भटोबासीं म्हणितलें : आळुमाळु तर्‍हीं रूपदेया विरक्त: परि मिठाची पीसवी वाहातो गा: तवं येरीं म्हणितलें : भटो केवि जाणा : हां गा : श्रीचक्रधराचेनि प्रसादें इतुल (ही) नेणें : ॥३६॥"
    },
    {
        "ID": 37,
        "aadi": "३७) अनुसरलेया वासनिका परस्परें पात्रीं भोजननिषेधु ॥",
        "smruti": "एकुदीसु भटोबासीं म्हणितलें : महात्मां वासनिकाचां ताटीं न जेवावें : आणि वासनिकिं महात्मेयाचां पात्रीं न जेवावें : आपुलेनि दोषें तया धर्महानि: तयाचेनि आपणयां: कां पां : विषयांचीये येकासनिं न बैसावें : म्हणितलें म्हणौनि :॥३७॥"
    },
    {
        "ID": 38,
        "aadi": "३८) भोजनाअवस्वरीं स्वयंदास्यपूर्वक करवतिस्वीकारुं ॥",
        "smruti": "एकु दीसु भटोबासांपुढां पांतीसि सांघाती करवती ठेवूं विसरले : ते भटोबास जेवत जेवितां उठलें: येरां यैसे जालें : काइ वमन करूं गेले: तवं भटोबास आपुली करवती घेउनि आले : उदक घेतलें : येरां दैन्य जालें : मग सांगाती सावध वर्तति: ॥३८॥"
    },
    {
        "ID": 39,
        "aadi": "३९) संबंधस्थान - नमस्कारणि लीळास्मरणानुवाद ॥",
        "smruti": "एकु दीसु भटोबासीं म्हणितलें : तीर्था जाइजे तेथचीया लीळा आठविजति : तेथ तें स्मरण: ॥३९॥"
    },
    {
        "ID": 40,
        "aadi": "४०) वासनिक - पूजा - स्वीकारीं अनुतप्तांत:करणें ‘असतीपरी’ प्रकाशणें ॥",
        "smruti": "भटोबासांसि एकिं वासनिकीं सुवर्ण पुष्पीं पूजा केली : पाटावुं पासवडी वाइली : मोतीयांचा चौक भरीला : मग धूप - आर्ति मंगळ - आर्ति करूं आदरीली: येतुलेनि भटोबासीं वारीलें : डोळां आस्व (अश्रु) पात आणिलें : वासनिकिं म्हणितलें : भटो : दुख कां करीता: भटोबासी म्हणितलें : हां गा ‘असतीपरि’ ते काइ माझेया बापासि विहीली: आणि ते उगेचि राहीले: ॥४०॥"
    },
    {
        "ID": 41,
        "aadi": "४१) चुली - भानवसी निषेधपूर्वक भीक्षुत्व - ज्ञान करणें ॥",
        "smruti": "एकु दीसु भटोबासीं म्हणितलें : महात्मां चुली भानवसी न घलाविया : प्रस्तावा पडैल तरि इटोला मांडावा : अभ्यागतें येतील तरि रोटीया भरीत करावें : सेवैया सरवळीयां काळु जावों नेदावा : वाया वाया सीवणें न करावें : काळु वृथा न धाडावा : सुइ - संघ्रो (संग्रहो) न व्हावा : काटेनि सिवावें : नख न फेडावें : हातीं पैका न घेवा: यैसे नीरूपीलें: ॥४१॥"
    },
    {
        "ID": 42,
        "aadi": "४२) पूर्वयामें अशनदर्शनें ब्राह्मणा शूद्राचारुप्रकाशी भिक्षा देणें ॥",
        "smruti": "एकवेळ भटोबास मार्गे जातां सकाळिचि जेविले : तें येकें ब्राह्मणें देखीले : मग म्हणितलें: हें काइ येवढेयाचि वेळा कैसें : तवं भटोबासीं म्हणितलें : स्वग्रामे सकळाचारं अन्यग्रामे तदर्थकम् । नगरे पादमेकं च पथि शूद्रवदाचरेत्: ॥१॥ मग तेणें भीक्षा केली : ॥४२॥"
    },
    {
        "ID": 43,
        "aadi": "४३) रुसला महात्मा पचनक्रिये चुकला म्हणणें ॥",
        "smruti": "एकवेळ भटोबासातें एकीं वासनिकिं समस्तांसहीत जेवावेया नेलें: एक महात्मे रुसूनि न जेवितिचि: तें कोन्हा न मनेचि: मग भटोबासीं म्हणितले: रुसौनि तर्‍हीं पचनक्रीये चूको कां गा : आणि ते उगेचि राहीले :॥४३॥"
    },
    {
        "ID": 44,
        "aadi": "४४) तथा कीर्तिपर वैराग्य तर्‍हीं निकें म्हणणें ॥",
        "smruti": "एकु दीस भटोबासीं म्हणितलें : कीर्तिचें तर्‍ही वैराग्य करों कां गा : परी पाये न पसरो : ॥४४॥"
    },
    {
        "ID": 45,
        "aadi": "४५) अनुचरोदक - स्वीकारीं उपाहासश्रवणें महात्मा निभर्षणें : ॥",
        "smruti": "एकु दीसु अवघेयांसमवेत भटोबासांसि येकिं अभ्यागत केलें : तेथ भटोबास समस्तां भिक्षुकांसहीत गेले : एकु वीतरागु - वैराग्याचेनि भरलेपणे राहीला : भटोबासमुख्य समस्त जेउनि आले : मग कोण्ही पाणि पीत होते : तवं तेहीं राभस्यें म्हणितलें : घेया घेया बाप माझे ढसढसां : तें भटोबासीं आइकिलें आणि कोपले : भटोबासीं म्हणितलें : येतासि कां गा : मां वाटीभरि तुपां जेवितासि तरि प्रीतीचे प्रमाण राखतें : आतां तुझा कोण राखील : गोसावीं म्हणितलें : एकु सेवित जाये एकु न सेवित जाये : ॥ मग ते अनुतापले ॥४५॥"
    },
    {
        "ID": 46,
        "aadi": "४६) नित्य नैमित्यकु विधिप्रकासीं सेनपुंजी - दृष्टांत - कथन ॥",
        "smruti": "एकु दीसु भटोबासीं निरूपण केलें: राजसां : तामसां: अटनचि प्रधान : आणि सत्वस्थां सुश्रसा प्रधान : नित्य विधि माहेर : नैमित्य विधि सासुरें : जासलवटस्थानीं व्हावे : सेनपुंजी असे ते येकु पो पायें माझा म्हणे : एकु हातें माझा म्हणे : एकु शब्दें माझा म्हणे : एकु दृष्टी माझा म्हणे: यैसे दास्य करावें गा : ॥४६॥"
    },
    {
        "ID": 47,
        "aadi": "४७) तथा निमीत्यक करणीये प्रसंसा ॥",
        "smruti": "एकु दीसु भटोबासीं म्हणितलें : निमित विधि करावा गा : मज आउठां वरीषां निमित विधि करीतां जे गोसावी सांगितलें ते सोळा वरीखां भांडारेकारां न संगतीचि : म्हणौनि नित्य विधी मैळलेयां : नैमित्य विधी आचारें उजळीजे : ॥ आणि नवेयासि सांघातु : आणिं अशक्ताची सुश्रुषा ये दोन्ही अवघडें : गोमटेया कारण : तैसेंचि वोखटेयाहीं :। म्हणौनि चांग प्रयत्नें अशक्तां - अक्षमाचें करावें : जैसें कोथळेनि केलें श्रीप्रभूचें : ॥ अधीकरणाजवळीके असीजे तवं जिज्ञासा कीजे : शास्त्र अभ्यासीजे : कां विदेशीं अटन कीजे : मध्ये वृथा काळ वाया जावो नेदीजे: ॥४७॥"
    },
    {
        "ID": 48,
        "aadi": "४८) अधिकरणा ज्ञानदानी गंधर्व - उपपति कथन ॥",
        "smruti": "एकु दीसु भटोबासीं म्हणितलें: परमेश्वर आपुली ब्रह्मविद्या देउनी अधिकरण करीति: मग आपुलें ज्ञान आपणचि आइकेति: एदर्थी उपपति गंधर्वाची : गंधर्व आपुली गंधर्वकळा देउनि आपणचि आइकति: तैसें ईश्वर आइकति : आणि गोसावीं गंधर्वकळा पाठीचेया बांसाची उपपति दीधली: ॥४८॥"
    },
    {
        "ID": 49,
        "aadi": "४९) सभर्तृका स्त्रीयें काळसंख्या ज्ञानें अनुसंरण सांघणें ॥",
        "smruti": "एकु दीसु भटोबासीं म्हणितलें : वरैताचिया बाइला आणि लेंकुरवाळिया मी भीक्षा देउं भीत असे : परि वरैताचिये बाइलें दोनि मास का तीनि भीक्षा नेदावी : ॥४९॥"
    },
    {
        "ID": 50,
        "aadi": "५०) आचार्य - पदार्थ - निर्वडी सुश्रुषितानुज्ञा ॥",
        "smruti": "एकु दीसु भटोबासीं म्हणितलें : आचार्याचें कवडा पोफळ ते सुश्रुषितेंचि ठेवावें: तापसाचा हातु विटाळू नेंदावां :॥५०॥"
    },
    {
        "ID": 51,
        "aadi": "५१) उचितानुचित स्थानें निर्वचु ॥",
        "smruti": "एकु दीसु भटोबासीं म्हणितलें : लज्जाहरण वस्त्र नाहीं : क्षुधाहरण अन्न नाहीं: तया गांवाते ‘सीडी’ म्हणिजे :।: यें दोन्ही ंअसति तयांते ‘गडी’ म्हणिजे :।: चालतीं घरें : चालतीं उखळें : चालतीया चुली : तयांतें ‘पाळी’ बोलीजे :।: जेवावेया तळी नाहीं : वाढावेयां पळी नाही : तयातें ‘हाळी’ बोलीजे : तैसेचि विकार विकल्पु संपूर्ण असे: तया गांवातें ‘पुर’ बोलीजे :।: विकारमिश्रितु विकल्प असे तयातें ‘पाटन’ बोलीजे :।: सांत हाटवटी नाहीं यातें ‘गव्हान’ बोलीजे :। हें असे तो ‘गाव’ बोलीजे :॥५१॥"
    },
    {
        "ID": 52,
        "aadi": "५२) माहात्मा - स्तवन - श्रवणें आयुष्यांतु अप्राप्यानुवादु ॥",
        "smruti": "एकु दीसु माहात्मेयाचा आचारु देखौनि समस्त वानूं निघाले: तवं भटोबासीं म्हणितलें: हां गा वाणितां काइ गडदे पडीला : यावरि भटोबासीं छर्दोबासांची गोष्टी सांघितली : ॥५२॥"
    },
    {
        "ID": 53,
        "aadi": "५३) अनुसरण - द्दढत्व - श्रवणें अदृष्टार्थीये प्रसंसा ॥",
        "smruti": "भटोबासांपासि एकीं सूद्रीं भीक्षा केली : तयाचि स्त्री एकीं गाविं दीधली होती : ते अटनें अवचटे तया गावां गेले : भीक्षा करूं आले : तवं ते बाइ भीक्षा घेउनि आली : तीया वोळंखीलें : आणि भीयालि: घरांतु जाउं बैसली : तवं तेहीं महात्मा म्हणितलें : हां हां भीवों नका : आम्ही भटमार्गीचे महात्मे जालों : तुम्ही सुखें राज्य करा : मग तेहीं महानुभावीं गाउं (वु) सांडीला : आणिके गाविं नेमु सारीला : मग तयाचां सांगाती भटोबासांपुढें सांघितलें : भटोबासीं तोखोनि म्हणितलें : अदृष्टार्थीये जे असति तयांचि करणे तियें ऐसीचि किं: ॥५३॥"
    },
    {
        "ID": 54,
        "aadi": "५४) हिराइसां अनुसरण ॥",
        "smruti": "हीराइसे तें पंडीतबासांची स्त्री : तयां दोघां भटोबासांपासौनि श्रवण : एकु दीसु हीराइसी पंडीतांतें म्हणितलें : पंडितो : तुम्ही भीक्षा करा : कां मज करूं देयां : तिन्हीं म्हणितले : तुम्हीं करा : मी पुत्राचा विवाहो करीन : मग भीक्षा करीन : तुम्ही जा : मग हीराइसें भटोबासांपासि आलीं : भीक्षा केली : भटोबासांचां सन्निधानि राहिलीं :॥५४॥"
    },
    {
        "ID": 55,
        "aadi": "५५) बोरीकरां भानुभटां अनुसरण ॥",
        "smruti": "एकवेळ बोरीकरा भानुभटां भटोबासांचे दर्शन जालें : कवणिपरी जालें ते ंनेणिजे : भटोबासांपासौनि श्रवण जाले ं: भीक्षा केली : भटोबासां थोर पडीयेति : तयांचे आधील गुरु तयां नांव केसवाचार्ये : मग प्रकरणानुरूप भटोबासीं भानुभटांचें नांव ‘कविस्वर’ ठेविलें : तैसेचि प्रकरणानुरूप ‘भटो (भाटो, घ)’ ऐसें म्हणति: ॥५५॥"
    },
    {
        "ID": 56,
        "aadi": "५६) रामदेवां परीछेदें आकाइ-हेतु-पाळणिं परतारकु-आचार्यानुवादु ॥",
        "smruti": "यें कवणें आकाइसें आणि रामदेव हें नेणिजे : रामदेव ते धाकुटियेचि दसेचे आकाइसांचे पुत्र : तेहीं भटोबासांपासि भीक्षा केली : आकाइसें तियें वासनिकें : रामदेवां विराम प्रधान : तेहीं अती (त्यं) तु परीछेदु केला : ते जाणौनि माता आकाइसें तेहीं भटोबसांते प्रार्थीलें : भटो : तुम्ही माझें मासा दीसा जेवावें : भटोबासीं तयाचा हेतु जाणौनि मानिलें : मग तेंहीं बरवीं अन्नें निफजवीलीं : भटोबासांसि ताट केले : पांतीं रामदेवासी वाढिले : तवं ते नेघति: मग दुसरा दीसी ते वेळ चुकउनि गंगे जाउनि जेविले : मग भटोबासासीं जेवुनि म्हणितलें : (आकाइ :) येवढें माझें उसीटें रामाकारणें ठेवि: तवं रामदेव आलें : आकाइसीं म्हणितलें : हें घे रामा: भटोबासां जेविता उरलें तें तुज ठेविलें : तेहीं घेतलें परी जेवितीचिना : मग तिसरां दीसीं भोजनापूर्वि भटोबासीं म्हणितलें : रामा आजि तूं मिं एकवट जेउं : मजकारणें इतुके ऐसें आइक : घेइ : तर्‍ही ते नेघतीचि : मग भंटोबास जेविले : मग चवथा दीसीं म्हणितलें : रामा: आजि मज इतुके आगळें जालें : तरि माझा इतुका ऐसा उसींटा घांसु घे : म्हणौनि भटोबास जेविता उठिले : तयांसे ऐसे धरीता एक सित खालि पडलें : तें रामदेवीं तोंडी घातलें : मग भटोबांसांतें म्हणितलें : आतां नेघें भटो : आता घें तरी भटांचिचि आन : मग भटोबास बैसले : मग केशोबासिं म्हणितलें : हें काइ जालें या रामासि : तरि भटांचा हातु कैसा लोटिला : आणि भटो : यांते काहीं म्हणा ना : तवं भटोबासीं म्हणितलें : हां गा हा जेहीं पाउलीं उठिला आहे ते मीं याचे पाये काइसेया मोडीन : मीं काइ एकाधा परतारकु : मग आंचवूनि बैसले : आणि म्हणितलें : हां गा या आका (इ) या मज प्रार्थूनि म्हणितले : ते कां ना : रामु काहीं नेघे तरी माझे पांती तर्‍ही घेइल : तवं हा नेघे : तर्‍ही उसीटे तर्‍ही घेइल : हा तेंहीं नेघेचि : तर्‍ही याचें हे कां मीं भंगीन : येतुलेनि केशोबास उगेचि राहिले : ॥शोधु ॥ भटोबासही नेघतीचि ॥५६॥"
    },
    {
        "ID": 57,
        "aadi": "५७) तथा निरूपणि साध्यप्रसंसा ॥",
        "smruti": "एकु दीसु भटोबास रामदेवांसिं निरूपण करीत होते : तवं रामदेविं म्हणितलें : भटो : नको नको : गोसावियांचे निजैले - बैसले ठाये कां दाखवाल : काइ आम्हा अनुष्ठता ये : भटोबासीं म्हणितलें : हां गा जरि ननुष्ठे तरि गोसावियांचा दारवठा कां उघडता : घेया घेया बाप माझे पाउले दोनि माट झाडि : मग पुढां साम्राज्य कीं : । पांगुळ तो अंधाचा पाइं ईश्वरप्राप्तीसि जाये : अंधु तो पांगुळांचा पाइ चैतन्यप्राप्तीसि जाये: यैसे निरूपीलें : ॥५७॥"
    },
    {
        "ID": 58,
        "aadi": "५८) पंडितां अनुसरण ॥",
        "smruti": "पंडितबासिं पूर्वी हीराइसातें म्हणितलें होते :जें : तुम्ही अनुसरा : मिं पुत्राचा विवाहो करीन : मग येइन : मग हीराइसें आलीं : अनुसरलीं : तिहीं मागां पुत्रा वीवाहो केला : आणि माघौते घरीं राहीलेचि होते : मग येकवेळ हीराइसिं पंडितासि सांघौनि पाठवीलें : जें पंडितांते यैसें म्हणावें : जिये चुलीची खीर खादली : तिये चुलीची काइ राख खाल : मग निगाले : तेहीं जाउनि तैसेंचि सांघितलें : पंडितबासिं म्हणितलें : आतां कोपलीं : आतां निगावे लागैल : मग निगालें : तवं येरीकडे भटोबासीं म्हणितिले : आजि कोण्ही विजना जाउं नको गा : आजि पंडीतां सामोरें जावें लागैल : मग भटोबास भीक्षुकांसहीत सामोरें गेले : तवं पैलाकडूनि पंडित आले : भेटि जाली : बीढारा आले : भोजनसमैं भंटोबासीं म्हणितलें : पंडितो : या सांघातें जेउं : तिहीं म्हणितलें : निवृतां सांघातें प्रवृतां जेउं नये : भटोबासीं म्हणितलें : तुम्ही म्हणत असा तें तैसेंचि : परि जें म्हणौनि आलेति तेणें ये : पंडितबासीं म्हणितलें : तें होइल : तेव्हेळीं भटोबासीं म्हणितलें : तें जालेंचि बोलीजे : मग एकत्र जेवीले : तियेचि दीसिं तिसरां प्रहरीं भीक्षा केली :॥५८॥"
    },
    {
        "ID": 59,
        "aadi": "५९) रामदेवां अटनिं निर्गमणिं शारीरोष्णतानुवादु ॥",
        "smruti": "मग एकु दीसीं रामदेवीं भटोबासांते म्हणितलें : भटो मीं अटनासि जाइन : भटोबासीं म्हणितले : हो कां जाये : मग ते निगाले : भटोबासीं निगतां क्षेम दीधलें : तवं तयांचें आग (आंग) उन लागलें : भटोबासीं म्हणितलें : रामा : तुझें आंग उन्ह आहे गा : हो भटो : म्हणौनीचि जातों : भटोबासीं म्हणितलें : रामा : जोगीया - जंगमाचें मरे तें तेंचि काढीति : तैसें मुंगीयांचें मढें तें मुंगांचि काढावे कीं गा : तवं रामदेविं म्हणितलें : भटो तुम्ही म्हणता तें करूं कीं गोसावीं म्हणितलें असें तें करूं : भटोबासीं म्हणितलें : गोसावीं म्हणितलें तेचि करी : तेणें मातें उद्धरीसि : येतुलेनि रामदेव निगाले : ॥५९॥"
    },
    {
        "ID": 60,
        "aadi": "६०) पंडित : केशोबासांतें सवें पाठवणे ॥",
        "smruti": "रामदेव निगाले तेव्हेळी तयासि ज्वरू आला होता : भटोबासीं केशोबासापंडितबासांतें म्हणितलें : तुम्ही यातें दृष्टीचीये आळविं राखा : आणि बुद्धिचि पथ्य करा : तिहीं म्हणितलें : हो का : मग मागीलाकडौनि तेंही निगाले : ते रामदेवातें टाकूनि आले : केशोबास रामदेवांपुढें काही ंश्लोकु वाखाणिति : पंडितबास काहीं धुवा वोवि चौपदी म्हणति : तें रामदेवां काहींचि चितीं न लगे : मग भीक्षे जाति : मागौनि पंडित केशोबासही जाती : तयातें दृष्टी सूनि भीक्षा करीति : कव्हणि सोपस्कर भीक्षा घेउनि ये तेथ म्हणति : हे भीक्षा एकला माहात्मा येइल तयांचां पात्रीं घालावी : यापरी कां अपजौनि निरोप देती : तवं रामदेव तेथ येति : तेथ उष्ण भात घालीति : येरी दीसी रामदेव तों गावं सांडीति : आणिका गांवा जति : तेथही पंडित केशोबास पथ्याचा उपावो करीति : ते अटन भंगु नेदीति : ॥६०॥"
    },
    {
        "ID": 61,
        "aadi": "६१) तथा केशव - मयंकाद्यागमनि काहाळेकांड - पतनानुवादु ॥",
        "smruti": "मग यैसा एकु दीसु अमृते मायांबा तयांसी भेटि जाली : तिहीं गोसावियांचीया अमोघा अमृतश्राविया लीळा सांघितलीया : तेणें रामदेवाचें अंतर्बाह्य निवालें : येतुलेनि रामदेवीं तोखौनि म्हणितलें : भलें केलें माइदेवा : तुवां गोसावियांचीया अमोघा (अमृतश्राविया) लीळा सांघितलीया : मीं बैसे तेथ एकु रूं रूं करी : एकु ठकठक करी : तुवां मातें निवविलें : येतुलेनि तेणेचि काळें की एका दो दीसा हे नेणिजे : रामदेवां देहावसान मांडलें : देहावसानसमइं केशोबांसीं ‘महावाक्य’ व्याख्यान सांघितलें : येतुलेनि देहावसान जालें : तिघीं निक्षेपु केला : मग तिघै भटोबासांपासि आले : येतां देखौनि भटोबासीं म्हणितलें : माइदेवो :केसवदेवो : पंडितु आले : पंडिताचें पाउल हारीं न पडे : रामाचें काहाळेकांड पडलें : तवं ते आले : भटोबासां भेटि जाली : पंडितबासिं केशोबासिं क्षेमवार्ता सांघितली : रामदेवाचें अवघेचि बोल सांघीतलें : माइदेवा : तूं आलासि : मातें तुवां निववीलें : भटोबासीं अवघे आइकौनि म्हणितलें : जैसें आपणयातें धिक्करीजे तैसेचि पुढीलातें धिक्करीजे : हें सौजन्याचें कार्ये कीं गा : ॥६१॥"
    },
    {
        "ID": 62,
        "aadi": "६२) ‘श्रीचक्रधरू’उच्चारश्रवणें महादाइ अपत्यालिंगन देणें ॥",
        "smruti": "एकु दीसु : महादाइसा भीक्षा करीतें असति : सरीसिं एकें आइसें असति : तव एकें लेंकरुवें ‘श्रीचक्रधरु’ ऐसें उच्चारीलें : तें आइकौनि महादाइसां थोर सुख जालें : तयातें झाडूनि पुसौनि कडिये घेउनि आळंगीलें : सरिसिं आइसें होतीं तेहीं म्हणितलें : हां आइ ऐसें काइ केलें : महादाइसीं म्हणितलें : सृष्टीमध्यें देवो दुर्लभ : कां देवातें आठवी तो दुर्लभु :॥: शोधु :।: मग तयातें खालि ठेउनि भिक्षा मागीतली :॥६२॥"
    },
    {
        "ID": 63,
        "aadi": "६३) रामदरां पंडित : केशवदेव आपोसनें : भटोबास सिष्यां कोपणें ॥",
        "smruti": "कवीबास :॥: एक वेळ भटोबास आवघेयांसमवेत रामदरेयासि गेले : रामदरा नमस्करीला : मग तेथचि खडकावरि भोजना बैसले : तवं भटोबासांचा सिष्यीं एकीं अवघेयांसि वाढीलें : पंडित केशोबासांसि वाढूं विसरले : अवघां घांस घेतलें : पंडित : केशोबास उगेचि : तें भटोबासीं देखीले : भटोबासीं म्हणितलें : तुम्हीं कां गा आपोसन धरीलें : तवं एकीं म्हणितलें : भटो येथ वाढिलें नाहीं : मग भटोबास वाढीत होते तयांवरि कोपले : सेवटीं म्हणितलें : जैसा तैसा क्रियेचा विनियोग नसतां बोलीलि क्रीया समयोचित काइसेन आठवैल :॥: शोधु :॥: मग तयांसि वाढीलें : मग तेही जेउं लागले :॥६३॥"
    },
    {
        "ID": 64,
        "aadi": "६४) वासनिका बुझावणी करणें ॥",
        "smruti": "डींडौरी गोविंदपंडित : आणि अपर रामदेव यांसि भटोबासापासौनि श्रवण : ते रावंसगाविं होते : एकमेकां नावेक विरोध होता : एक वेळ तेथ भटोबास गेले : उभे वर्ग भेटले : गोविंद पंडितीं भटोबासांसि अभ्यागता म्हणितलें : आणि अपर रामदेवांही निमंत्रण दीधलें : तिहीं भटोबासां नुपलखत उगेंचि अंगीकरीलें : मग अवघी आइत जाली : पांती जालीया : अपर रामदेवांतेंहीं बोलाविलें : भटोबासांचीये पांतीं जेवीलें : मग येरी दीसी अपर रामदेविंही भटोबासांसि अभ्यागत केलें : तेहीं गोविदपंडितांसि निमंत्रीलें : तेही आले : भटोबासांचीये पांतीं जेवीले : परि उपलक्षु नाहीं दीधलें : मग भंटोबास प्रतीष्ठाना आले : मग केतुलेयां एकां दीसां अपर रामदेवांचां घरीं काहीं काज मांडलें : आधीला दीं रामदेव गोविंदपंडितासि क्षेणु द्यो (देवों) आले : तवं क्षेणु ते न घेतिचि : गोविंदपंडितीं म्हणितलें : तुम्हां आम्हां विसंवादु असे : आम्हीं तुमचा क्षेणु नेघों : रामदेवी म्हणितलें : तुम्हीं आमचां घरीं जेवीलेति कीं : गोविंदपंडीतीं म्हणितलें : आम्ही तुमचां घरीं नाहीं जेविलों : तें आम्हीं भटांचिये पांतीं जेविलों : विसंवाद तो उरला आहे : मग रामदेवीं आपुलें कार्ये केलें : मग केतुलेनि काळें अपर रामदेव आणि डींडोरी गोविंदपंडित यैसें भटोबासांचीये भेटिसि आले : सरिसे नरेन्द्रकविही होते : भेटि जालीया : ॥ शोधु :॥ मग कव्हणीं भटोबासांपासिं सांघितलें : एक म्हणति आधींचि आइकिलें होतें : ॥ मग भटोबासीं निरूपण केलें : एकमेकांचा विरोध फेडीला : बुझावणी जाली : मग ते गेले : ॥६४॥"
    },
    {
        "ID": 65,
        "aadi": "६५) साधां अक्षमत्वगमनि निंबां वास करणें ॥",
        "smruti": "साधें बहुतें अक्षमें जालीं : तें देखौनि भटोबासीं म्हणितलें : साधें अक्षमें जालीं : आतां मढीं करावी लागैल : ना तरि संग्रहो भंगैल : तेव्हेळीं निंबां मढि बांधिली : तेथ साधें असति : भटोबासहीं राहावा करीति : ॥६५॥"
    },
    {
        "ID": 66,
        "aadi": "६६) केशव - पंडिता प्रश्नें अस्मात्कस्मान्निराकरणें ॥",
        "smruti": "एकु दीसु भटोबासांसि पंडित केशोबासिं संस्कृतभाषा प्रश्न केला : त्यावरि भटोबासीं म्हणितलें : पंडिता : केशवदेवया : तुमचा ‘अस्मात् कस्मात्’ मीं नेणें गा : मज श्रीचक्रधरें निरूपिली मर्‍हाटीं : तियाचि पुसा : मग तिहीं मानिलें : ॥६६॥"
    },
    {
        "ID": 67,
        "aadi": "६७) पंडिता अभ्यासिं उमटु - प्रसंसा ॥",
        "smruti": "एक वेळ भटोबास पंडितबासांसि ‘उद्धरण’ घोकवीत होते : तवं एक वाक्य पंडितबास विसरलें : तें वाटे जातां पंडितबासीं भटोबासांतें म्हणितलें : भटो हें वचन कैसें : भटोबासीं म्हणितलें : बैसों मग सांघो : तवं गंगे ब्राह्मण बैसले होते तेही म्हणितलें : यत्क्रियते तत्कर्म : यैसें अवघें उच्चारीलें : तवं भटोबासीं म्हणितलें : पंडिता तूं पुसित होतासीं तें हें गा : तेहीं म्हणितलें : भटो तें हें नव्हे कीं : तुम्ही परावाचा बोलाल तें होेये : याउपरि भटोबासीं म्हणितलें : पंडितासि ये मार्गींचा उमटु जाला गा : पंडितबासीं म्हणितलें : भटो मज इतुकें दीवस यैसें होते जें मी तुमचीये मार्गींचे अवघेचि जाणे : परी आतां यैसें जालें जें ये मार्गींचें काहींचि नेणें : यैसें जाणितलें भटो : तवं भटोबासी म्हणितलें : पंडिता जाणितलें तें आताचि गा : कां ना गोसावीं म्हणितलें : जवं जवं जाणता तवं तवं नेणता: ॥ शोधु :॥ मग भटोबासीं आपुलेनि मुखें सांघितलें : तें तेहीं धोकीलें : ॥६७॥"
    },
    {
        "ID": 68,
        "aadi": "६८) म्हाइंभट - लक्षमीधरबा - व्यावृत्ति केशवपंडित - प्रसंसा ॥",
        "smruti": "एक वेळ पंडितबास केशवबास भटोबासांसि चर्चा करीत होते : भटोबासीं तोखौनि म्हणितलें : माझें शास्त्र म्हाइंभटा - लक्ष्मीधरभटाचेनि नुजळेचि : तें पंडितांकेशोदेयांसि चर्चा करीता उजळलें : यैसें तोखलें : ॥६८॥"
    },
    {
        "ID": 69,
        "aadi": "६९) इंद्रभट फुटा न प्रदायेनीं मार्गहेतु प्रकासपूर्वक फुटा मागणें ॥",
        "smruti": "एक वेळ म्हाइंभट हेतु धरूनि इंद्रभटां भेटावेया सुरेगावां गेले : इंद्रभटांसिं भेटि जाली :॥ शोधु :॥ तेहीं अतीत केलें : तें अंगीकरीलें : ॥ मग इंद्रभटांतें म्हणितलें : इंद्रभटो तुम्हा गोसावीं प्रसन्न होउनि फुटा दीधला असे : तो तुम्ही प्रसन्न होउनि गुरुकुळासि द्यावा : इंद्रभटीं म्हणितलें : हा मज गोसावीं प्रसन्न होउनि दीधला असे : मीं नेदीं : म्हाइंभटीं म्हणितलें : ना द्यावा : तिहीं म्हणितलें : आम्ही नेदूंचि : मग म्हाइंभट भटोबासांपासीं आले : क्षेमवार्ता सांघितली : अवघे आइकौनि भटोबासीं म्हणितलें : फुटा काइ त्याचेया बापाचा : तो गोसावीं असेखा गुरुकुळाचेया हेतु दीधला असे : म्हाइंभटासारीखें पात्र मागे आणि नेदीजे : मग भटोबासचि आले : बळेंचि असिका मागौनि घेतला : मग भटोबासीं अर्धु फाडूनि वेगळा केला तो इंद्रभटांसि दीधला : आणि अर्ध तोही इंद्रभटांचां हातीं दीधला : आणि म्हणितलें : इंद्रेया आतां हा अर्धु तूं प्रसन्न होउनि आम्हा मार्गासि दे : इतुलेनि इंद्रभटांसि सुख जाले : मग इंद्रभटीं साष्टांग दंडवत घालौनि अर्ध फुटा भटोबासांसि दीधला : मग भटोबासीं समस्तांसि वीभागूनि दीधला: ॥ शोधु : ॥ मग भटोबास निंबेया आले : ॥ तथा शोधु: ॥ मग इंद्रभटां मागां तोही अर्धु मार्गांतु आला : ॥ एक म्हणति कविश्वरीं आणिला :॥६९॥"
    },
    {
        "ID": 70,
        "aadi": "७०) महात्मेया सप्रसादें अटन निराकरणें ॥",
        "smruti": "एक वेळ एक माहात्मे अटना निगाले : ॥ शोधु: ॥ इंद्रभट गावां निगाले ॥ तयांपासि गोसावियांचा फुटा होता : तवं भटोबासीं म्हणितलें : तुम्हां एकलेयां अटन करावेया अनुज्ञा नाहीं : ॥ शोधु : । इंद्रभटो तुम्ही एकलेयां न वचावे : ॥ तुम्हापासि गोसावियांचा फुटा असे : म्हणौनि वारीलें : ते राहीले : एकले न वचेतिचि : ॥७०॥"
    },
    {
        "ID": 71,
        "aadi": "७१) प्रज्ञा - प्रकाश - प्रश्नें केसोबासां विधि - निरूपण ॥",
        "smruti": "एकवेळ केशोबांसासि अनुस्फूर्ति ऐसी वाटली : काहीं काळींचे काळीं आठवे ना : मग एकु दीसु भटोबासांतें पुसिलें : भटो सांपें कीं मज स्फूर्ति नाहीं : काहीं वेळेचें आठवे ना : मग भटोबासीं म्हणितलें : तुवां मासादीसा अटन करावे : झोळीये पात्र न घलावें : तीन पाहार विजन करावे : तिसरां पाहारीं भीक्षा : नदीं भोजन करावें : खांडदेउळीये कां वृक्षमुळीं निद्रा कीजे : मग तुमचा अविधि परिहरैल : मग मागौती स्फूर्ति होइल : मग तेंही तैसेंचि केलें : आणि उजळता आली : स्फूर्ति जाली : ॥७१॥"
    },
    {
        "ID": 72,
        "aadi": "७२) वाळुके रामदेवां रसुनिराकरणिं अनुचितप्रकाशपूर्वक शिक्षापण ॥",
        "smruti": "एकवेळ वाळुके रामदेव अटना गेले : आणि एकी गाविं मळां रोटीया केलीया : सद्यस्त तूप भरीत यैसें जेविले : मग केतुलेनि कांळें भटोबासां भेटावेया आले : भेटले : अभ्यागता म्हणितलें : मग पांतीं तूप वाढितां नेघतिचि : भटोबासीं म्हणितलें : घेया ना भटो : नको : न साहे : मग भटोबासीं म्हणितलें : हां गा रामा : आपुलीया वासना मळां तूप रोटिया भरित जेउं ये : आणि माझें घेवूं नये : यैसा कवण बुझू : येरीं म्हणितलें : भटो केवि जाणा : हां गा श्रीचक्रधराचेनि प्रसादें मी येतुलेंहीं नेणे : मग तेहीं अनुतापु केला : मग अवघे जेवीले :॥७२॥"
    },
    {
        "ID": 73,
        "aadi": "७३) तथा वस्त्रक्षाळणि दास्यत्व निरूपण ॥",
        "smruti": "एकु दीसु तेचि अभ्यागतांची वस्त्रें धूत होते : तैसीयेचि परीचिं तेथ भटोबास आले : मग म्हणितलें : रामा आपुलें धुइजे : तेथ मळघाणि फेडिजे :॥ आणि पुढीलांचें वोपवावें : तपवावें : तें सौजन्यपर दास्यत्व : यैसें निरूपण केलें. मग तेंहीं बरवीं धुतलीं :॥७३॥"
    },
    {
        "ID": 74,
        "aadi": "७४) कविश्वरीं विजन - प्रत्यागीं उचितप्रसंसा ॥",
        "smruti": "एकु दीसु कविश्वरबास विजना गेले : तवं जेथ बैसावें तेथ मुंगीयाची हारि आली : मग आणिका ठाया गेले : तवं तेथ गोरूं चरूं आली : आणिका ठाया गेले : तेथ सत्वा नैएचि : मग वीजन न पळे : म्हणौनि बीढारा आले : तवं अभ्यागत आले असति : मग भटोबासांपुढा मागील सांघीतलें : भटोबासीं आइकीलें : मग म्हणितलें : आलेति : हें उचित स्फुरलें : ॥७४॥"
    },
    {
        "ID": 75,
        "aadi": "७५) अनंतदेव - देहत्याग - श्रवणी प्रात्यंतर (प्रवृत्त्यंतर) निरूपण ॥",
        "smruti": "अनंतदेव कवणिये गावींचे हें नेणिजे : परि भटोबासांपासौनि तयांसि श्रवण होतें : निंबेया प्रांतीं समीपचि तयांचा गावुं : ते धाकुटेचि परायेचे : पिता संवर्तमान नव्हता : माता होती : ऐसा एकु दीसु ते भटोबासांचिये भेटिसि आले : आणि भीक्षा केली : तें आइकौनि तयांची माता नेयावेया आली : ते न वचतीचि : मग माता भटोबासांतें म्हणितलें : भटो यातें धाडा : ना तरि मीं तुम्हावरि वीष खाइन : भटोबासीं म्हणितलें : अनंता मजकारणें जाए गा : गेले : तवं तयां ज्वरुं आला : माता म्हणितलें : बा अनंता वांचसि : तेहीं म्हणितलें : जैसें भटोबासांतें म्हणितलें : धाडा : नातरि मीं वीष खाइन : तैसेंचि काळासि म्हणसिल तरि वांचैन : तैसेंचि तेहीं देह ठेवीले : तें भटोबासीं आइकिलें : मग म्हणितलें : अनंतासारीखा सिष्य जाये. आणिक गुरु तरि पोटीं सुरी सोये : माझेनि निमित्तें गेला : । तवं एकिं भटोबासांतें पुसिलें : तयांसि काइ होइल : भटोबासिं म्हणितलें : ते पुरुषु होउनि जन्मती : मग दर्शन होइल : यैसें निर्वचीलें : ॥७५॥"
    },
    {
        "ID": 76,
        "aadi": "७६) गौराइसां निरूपणि कोथळोबा झाड कथन ॥",
        "smruti": "एकु दीसु भटोबास उंबरीं गौराइसांसि ‘आचारस्थळ’ घोकवीत होते : परि तयांसि नैये : नुमटे : मग भटोबासी म्हणितलें : गौराइ तुज तरि ये ना : तूं जाये : मां तुजसीं झाडचि बोलैल : मग तीयें अटना गेलीं : तवं अटनि कोथळोबास भेटले : तेहीं तयांप्रति ‘असतीपरि’ वाखाणिली : तें भटोबासीं आइकौनि म्हणितलें : कोथळा काइ बोलता : तें झाडचि बोलिलें किं :॥७६॥"
    },
    {
        "ID": 77,
        "aadi": "७७) तथा अटनि साहाये - अनुवादु ॥",
        "smruti": "उंबरी गौराइसां अटन करीतां एकु दीसु एका गावां जातां मार्गीं कांटा मोडला : तेणें चालोंचि नैये यैसे जालें : तियें पाय धरुनि वाटे बैसलीं असति : सरीसीं एकें आइसें असति : तवं जयां गावां जात होती : तियेचि वाटें पुढौनि घोडेनिसि एकु आला : तयांतें बैसलेयां देखौनि म्हणितलें : आइ कवणा गावां जाता : बा पैला गावां जात असो : तवं पाइ कांटा मोडला : तेणें चालो न ये : म्हणौनि बैसलीयें : तवं तेणें म्हणितलें : आइ तया गावां धाडि आली : तेथ जाउं नका : आतां या मागिलाचि गावां जावो : म्हणौनि घोडयाखालि उतरला : तयांतें विनवूनि बैसवीलें : आणि घोडेया वावूनि मागीला गावांचेया आखरा आणीलें : तेथ उतरीलि: आणि आपण निगाला: मग हें केतुलेनि काळें भटोबासीं आइकिलें : ॥ शोधु :॥ आणि म्हणितलें : गौराइसां थोर साह्य जालें गा :॥७७॥"
    },
    {
        "ID": 78,
        "aadi": "७८) दीवसाचां भोजनि संग्रहें तांबुळ नेघणें ॥",
        "smruti": "भटोबास दीवसा भोजन करीति परी तांबुळ नेघति : संन्यास संग्रह भंगैल म्हणौनि: ॥७८॥"
    },
    {
        "ID": 79,
        "aadi": "७९) हिराइसा दृढत्वानुवादु ॥",
        "smruti": "एक दिसु भटोबासी दृढत्वावरी हे गोष्टी सांघितली : भटोबासी म्हणितलें : आम्ही हीराइयेसीं भेटों गेलों : तवं तयांची लेंकी अस (श)क्ति होती : आम्ही आलों : संभ्रमु केला : येथोचित अभ्यागत केलें : आम्ही जेवू बैसलों (तवं) ते सरली : ते कोण्हा नेणतां तैसीचि गुंडूनि ठेविली : अवधीं जेवीलीं : मग मागिलाकडूनि हीराइ जेविली :॥ कवीबास :॥ आपणेयां सांगातें जेववीली :॥ मग आताचि होती वो म्हणौनि संग्रहेंचि रडीनली : यैसी गोष्टि भटोबासीं सांघीतली :॥७९॥"
    },
    {
        "ID": 80,
        "aadi": "८०) विरूपाख्य महादेवोबा पंगती बैसका - ज्ञान करणें ॥",
        "smruti": "एक वेळ भटोबास अवघेयांसमवेत पांतीं जेउं बैसले असति : तवं रूपदेवोबा वरुतें पांतीं विरूपाख्य महादेवोबा बैसले होते : तयांतें देखौनि केशोबासीं म्हणितलें : तुम्ही येथोनि उठा : पैर्‍हा बैसा. आणि ते उठिले : परि नावेक अन्याकार जाले : मुख विवर्ण केलें : तें देखौनि भटोबासीं म्हणितलें : यैसें हीमट तोंड करितासि तरि आधीं कां भीक्षा न करीसींचि : वृद्धानुक्रमे वर्तावे : आणि तयांचें फीटलें : अनुतापलें : ॥८०॥"
    },
    {
        "ID": 81,
        "aadi": "८१) महात्मेया प्रश्नें पदार्थीं वासनादि भावो निषेध ॥",
        "smruti": "एकु दीसु एकी वासनिकीं वाणिचा हुरडा आणि साकर आणीली : तो भटोबासीं अवघेयांसि वांटवीला : तवं एकीं माहात्मां पुसिलें : भटो यैसें खावों ये : भटोबासीं म्हणितलें आधीं खाये : मग पूस : तेंहीं खादला : मग पुसिलें : भटोबासीं म्हणितलें : आपुलेया वासना मिठ वीखो : मग तयांसि निरूपण केलें : ॥८१॥"
    },
    {
        "ID": 82,
        "aadi": "८२) माहात्मा - नामपूर्वक घृतयाचनिं गौराइ - सिक्षापण ॥",
        "smruti": "एकु दीसु भटोबासीं गौराइसाकरवि तूप वीकत घेववीलें : तेहीं घेतलें : मग जयांचें तूप तयांचा भांडां : दोनी पळीया तूप उरलें : ते गौराइसीं मागीतलें : हें आम्हा माहात्मेयांसि द्या : तेंहीं दीधलें : आणिलें : तें भटोबासीं सांडवीलें : हें तूप नको घेवों : हें माहात्मेपण विकणें म्हणा : म्हणौनि सिक्षापीली : मग तेहीं तें सांडीलें : ॥८२॥"
    },
    {
        "ID": 83,
        "aadi": "८३) राजीक - उपद्रवें आंबैसा - वैजोबा भुवनिं राहवणें ॥",
        "smruti": "एकवेळ दीलीचा सुलतान चालीला : अवघें मंडळ हालवलें : भटोबासीं आबाइसांतें म्हणितलें : आबै तुम्ही वैजोबाचां गाविं राहा : तिहीं म्हणितलें : ना नागदेया गोसावीं संबंधु वारीला असे कीं : भटोबासीं म्हणितलें : तुम्हासि दोहीं देवांचा संबंधु : तेथचें सन्निधानदास्य : आणि मजसारीखा पुत्रु : आणि संबंधु तो कोणासि : तो बेंबीळासि कीं : ॥ शोधु :॥ आणि हे एकी अडणि: ॥ मग आबाइसीं मानिलें : वैजोबाचां गावीं राहीलीं : भटोबासीं म्हणितलें . देसु (शु. उचलला होइल : आणि तुम्ही गुढयासरीसें यावें : मजपासि धाकुनलीया बाइया असति : तरि मीं पुढां घाटावरि जाइन : म्हणौनि भटोबास निगाले : ॥८३॥"
    },
    {
        "ID": 84,
        "aadi": "८४) परकीये साधांतें राहावणें ॥",
        "smruti": "भटोबास घाटावरि जातां परळी पातले : तवं मागीलाची दाटि जाली : मग भटोबासीं साधांते म्हणितलें : येल्हो तूं येथ राहे :तुज गोसावी वरद असति : साधीं मानिलें : मग अक्षमें तेतुकीं साधापासि राहिलीं : भटोबास दुरांतरें निगाले : साधें वैजनाथाचां देउळीं राहीलीं : अक्षमें तेतुली आंतु घातलीं : साधें द्वारेंसि काठी टेकूनि बैसली : तवं ते तुरुक आले : ते म्हणति : येथ कोण आहाति : साधे म्हणति : येथ मीं श्रीचक्रधरारायाची दासी येल्हो असे : यैसें म्हणति: आणि ते देखति : जाति : यापरी जेतुकी होतीं तेतुकीं अन्येंही आदिकरूनि साधाचेनि वांचलीं : ॥८४॥"
    },
    {
        "ID": 85,
        "aadi": "८५) शकट - भंगानुवादें आबैसें धरीतां चुकली म्हणणें ॥",
        "smruti": "भटोबासां गेलेयां मागां असीका देसु उचलला: गुढेयासरिसें वैजोबा गाडेनिसिं निगाले : सरीसीं आबाइसें : महेश्वरपंडीत असति : वाटे पळतां गाडा मोडला : ते तेथचि राहीले : तवं मागौनि तुरुक आले : ते म्हणति : यें पुढीलांचीं : पुढील म्हणति : यें मागीलांचीं : यापरी वाचलीं : तवं भटोबासीं म्हणितलें : वैजोबाचा गाडा मोडला गा : परि तिये धरीता चुकलीं : तें कां : ना माझीया स्मरणा खंडना नव्हेचि : तेणें वांचलीं : तवं एकीं म्हणितलें : भटो तुम्ही केवि जाणा : भटोबासीं म्हणितलें : हां गा श्रीचक्रधराचेनि प्रसादें मी इतुकेंही नेणें : ॥ तया आश्चर्य जाले :॥८५॥"
    },
    {
        "ID": 86,
        "aadi": "८६) राजाभविष्यानुवादु ॥",
        "smruti": "भटोबासीं दुरि प्रदेशांतर केेंले :॥ एक म्हणति निलंगेयासि गेले : ॥ येरीकडे रामदेवो तेहीं धरीला : तें आइकौनि भटोबासीं अनुवादु केला : भटोबासीं म्हणितलें : रामदेवो धरीला : परि सुटैल: जवळिलीं म्हणितलें : तें का भटो : भटोबासीं म्हणितलें : ना मीं वर्तैं तवं मर्‍हाटें वर्तैंल : यावरि भटोबासीं हा श्लोकु म्हणितला : यस्मिन् देशे वसेत् ज्ञानी योगी स्वाध्यात्मचेतस: । तन्मंडळं पवित्रं च प्रयाति निमिषाध्दृवं ॥१॥ आणि धरीला तो संता - महंतांचेया वोखटेया प्रवर्तला म्हणौनि : परि हे हातवणी : जेवण तें पुढां उरलेंचि असे :॥८६॥"
    },
    {
        "ID": 87,
        "aadi": "८७) राज्यांतरशमनीं पुन: निंबां वासु करणें ॥",
        "smruti": "शोधु :॥: मग केतुलेया एका काळा निर्भय जालेयानंतरें मग (भटोबास) गंगातिरासि आले: साधांसि भेटि जाली : कवणी स्थानी तें नेणिजे : मग साधांसहित माघौते नींबेयासि आले : तेथ राहिले :॥८७॥"
    },
    {
        "ID": 88,
        "aadi": "८८) केशव : पंडित - बोलना - भाषाभेद - कथन ॥",
        "smruti": "एकु दीसु प्रस्तावेयाअनुरूप भटोबासीं म्हणितलें : केशवदेयासि संस्कृती सरळि: आणि पंडितासि संस्कृति मर्‍हाटिया सरळि : यैसा अनुवाद केला :॥८८॥"
    },
    {
        "ID": 89,
        "aadi": "८९) विजनि पंडितां गितगायेनि निषेधु ॥",
        "smruti": "पंडितबासीं गितमातुचां ठाइं बहुत भरु धरीला : विजनि बैसति : आणि धुवा : वोवी : चौपदी : गीतु : यैसें आवडे तें म्हणति : एकु दीसु विजनि बैसोनि गात असित : तवं भटोबास विजनें पडताळीत आले : तवं तयांतें गातां आइकिलें : भटोबासीं म्हणितलें : पंडिता आजिलागौनि तूं गीत गावों नको गा : गोसावीं वारीलें असे : गीत विखो म्हणौनि: ॥१॥ मग तैंलागौनि पंडितबास न गाति: यैसा नेमु केला: ॥८९॥"
    },
    {
        "ID": 90,
        "aadi": "९०) तथा गीतगायनानुज्ञा ॥",
        "smruti": "एकु दीसु पंडितबास विजनि बैसले असति: तवं भटोबास विजनें पडताळीत पडताळीत तेथ आले : तयाची दृष्टी चुकवूनि मागा उभे ठाकले : तव पंडितबासाची थोर दु:ख भरले असे : दुख करीताति: आणि तेविचि हा गीतु म्हणताति : आणिका बोलना : लो न लागो श्रवणा : रूप तरि नयेना: आवडो तुझें ॥१॥ धृवपद : तूं परदैव : इतुलें जाणें : बहुतें विघ्नें : जाकलीति : ॥ जिवें मी कहीं : न विसंबे तुज : हेंचि द्यावें मज : गोविंदराजा : ॥२॥ निरंतर करी : मीं तुमचें स्मरण : ऐसेंचि यो कां माझेया मना : गोविंदराजा: ॥३॥: आणिकीं बुझवितां डिंभ न बुझावें : मायेलागी रोवें : तैं काइ अपराधी : ॥४॥ माझी सें न संडी: आर्तादानीं : नागदेवा स्वामी : श्रीचक्रपाणि :॥५॥ यैसा गीतु निर्वेदपूर्वक गाइला : तो भटोबासीं उभेयां ठाकूनि अवघाचि आइकिला: मग यैसें पुढां येउनि म्हणितलें : पंडिता आजिलागौनि तुज गीत गावेया अनुज्ञा गा : गोसावी म्हणितलें असे : ये भींती विकारु होआवा तरि देमतीये गात गातां (विकारु) होआवा : यैसी श्रुति उच्चारुनि भटोबासीं अनुज्ञा दीधली : ॥९०॥"
    },
    {
        "ID": 91,
        "aadi": "९१) तथा गायेनश्रवणें ब्राह्मणा - अनुसरणि हाकारा म्हणणें ॥",
        "smruti": "एकु दीसु पंडितबास धुवा म्हणत होते : तो आइकौनि एकें ब्राह्मणें भीक्षा केली : भटोबासांपासीं घेउनि आले : अवघि व्यवस्था सांघीतली : तें आइकौनि भटोबासीं म्हणितलें : पंडीताचे गीत ते माझे हाकारे गा : ॥९१॥"
    },
    {
        "ID": 92,
        "aadi": "९२) नाथोबा - आव्हानि कटकदेमाइसांचिये भेटि जाणें ॥",
        "smruti": "एक वेळ नाथोबा हींडित हींडित कटक देवगीरीसि गेले : तेथे कटककारां देमाइसां आणि वंकीसि श्रवण केलें : तेहीं काहीं संपादू आदरीलें : तवं ते नाथोबा नेघतिचि : मग तेंहीं आग्रहो केला : मग नाथोबायें म्हणितलें : द्या : मा मीं हें भटोबासांसि देइन : म्हणौनि घेतलें : तवं देमाइसीं म्हणितलें : हां बा : भटोबास ते कवण : ना ते आमचे वडिल : तेहीं म्हणितलें : तरि ते आम्हां भेटवावे : नाथोबायें मानिलें : मग तेथौनि भटोबासांपासि निंबेयासि आले : भटोबासांसि भेटले : मागील वृत्तान्त सांघीतले : मग भटोबासांते प्रार्थिलें : भटोबासीं मानिलें : मग भटोबासांसि घेउनि कटकासि आले : देमाइसासि भटोबासांचि भेटि जाली: ॥९२॥"
    },
    {
        "ID": 93,
        "aadi": "९३) तथान्यरसाशनीं : नीरसास्वादन - परीहारु सुचणें ॥",
        "smruti": "मग देमाइसीं समस्तां भिक्षुकांसहीत : भटोबासातें अभ्यागतां प्रार्थिलें : भटोबासीं मानिलें : मग देमाइसीं अवघि आइती केली : पांती जालीया: अवघेयां वाढीलें : भटोबासांसि ताट केलें : देमाइसीं विसरुनि भटोबासांचां ताटीं तूप म्हणौनि करडेल वाढीलें : मग दंडवत घातलें : देमाइसें भटोबासांचेया ताटापासि बैसली : भटोबात जेविताति :तवं देमाइसांसि करडेलाची घाणि आली : तिये यैसी पाहाति : तवं ते करडेल जेवित असति : आणि तिये पोळली : आहा बा सांघाचि ना कैसे : मीया वीसरौनि तूप म्हणौनि वाढीलें : म्हणौनि बहुत दुख करू लागलीं: आहा ऐसें म्या काइ केलें : तेविचि तूप वाढीलें : भटोबास जेवित असति : मागौतें तिये तैसेंचि म्हणति : कटकटा भटो : सांघतेति का : मग भटोबासीं परीहारू दीधला : भटोबासीं म्हणितलें : करडेल यैसा काहीं मीं स्वादु जाणें तरि रूपैची आन : मग अवघेयां भोजनें जालीं : मग कटक देमाइसें आणि वंकी : यैसिं उभये वर्गे भटोबासांचीं सिष्यें जालीं : नाथोबायें निरोविलीं । यावरि भटोबासीं समस्तांते म्हणितलें : मज गोसावीं अधिकरण केलें असे : म्हणौनिचि मी अवघेयांचा गुरु: येर्‍हविं अवघिया श्रीचक्रधराचीया धुरा : आणि माझे हाकारे : आतां या नाथोसि कव्हणि हांसो नको गा : यैसें भटोबासीं म्हणितलें : ॥ तयाचिपरि उपाध्यें : कान्होपाध्ये : यांसि कोण्ही काहीं पुसति : त्यातें भटोबासांपासि घेउनि येति : तयांतेंही भटोबास हाकारे म्हणति :॥: शोधु :॥: मग मागौतें भटोबास निंबयासि आले : ॥९३॥"
    },
    {
        "ID": 94,
        "aadi": "९४) केशव : पंडित - येकवळा करणि अभिमानु - स्वीकारू ॥",
        "smruti": "भटोबासांपासि एकीं दंपतीं भीक्षा केली : तें वीकारवंतें होतीं : तयांची उटि बैसि वीलक्षण देखोनि केशोबासीं : पंडितबासीं भटोबांसांतें म्हणितलें : भटो यें दवडावीं : यें सदोषे असति: तियें बहुतांमध्यें भटोबासांसि कळों नैयेति: भटोबासीं म्हणितलें : हळुहळु गुणा येतिल : ना तरि आपुला अवगुणिं जातील : तुम्हीं आदि नको हो गा : तवं केशोबासीं :पंडितबासीं म्हणितलें : भटो हें दवडा : कां आम्हीं समस्ते जावूनि : भटोबासीं आवेशूनि म्हणितलें : जा : मग उभयवर्गीं समस्तांसि आन घालौनि म्हणितलें : आगा एथौनि निगे ना तयासि भटोबासांचीचि आन : म्हणौनि अवघेचि निगाले : ॥९४॥"
    },
    {
        "ID": 95,
        "aadi": "९५) तथा केशवादीकागमनिं केशव - पंडित - स्वनेत्रानुवादु ॥",
        "smruti": "मग अवघीं गेलेयां तियेंचि उरलीं : येतुलेनि तयांची उठि - बैस बाहेरी पडलीं : एकमेकांतें देखौनि सुरंगु मीरवीति : घोळीति : येतुलेनि भटोबासीं म्हणितलें : हें माझेया कंथडीकारां मुळवणि कीं : ॥ फुका माझीं निगालीं : तयांते म्हणितलें : बापें हो आतां तुम्हीं जा : मीयां तुम्हां कारणे बहुता तुटि केली : मग तियें निगाली :॥: तें आइकौनि केशोबास पंडितबास समस्त आले : भटोबासांतें म्हणितलें : भटो आम्ही ंपाणये : तुमतें सांडूनि गेलों : म्हणौनि दंडवतें घातलीं : अनुताप करूं लागले : मग भटोवासीं उठउनि संभाषूनि म्हणितलें : पंडिता : केशवद्या : सर्वांगीं काइ देखणें असे : देखणे ते डोळेनिचि कीं : तैसे तुम्ही माझे डोळे कीं गा पंडिता : केशवद्या :॥९५॥"
    },
    {
        "ID": 96,
        "aadi": "९६) धर्मबळवतरें वडिल - धाकुटा निराकरणें ॥",
        "smruti": "मग यावरि भटोबासीं म्हणितलें : धर्मे एकमुखता होआवी : धर्मु सिष्यु नव्हे : धर्मु तोचि गुरु : म्हणौनि धर्मे वडिलेंही धाकुटेयाचें म्हणितलें करावें : यैसें भटोबासीं निरूपण केलें : ॥९६॥"
    },
    {
        "ID": 97,
        "aadi": "९७) लुखाइ अनुसरण - दृढत्वी परीहारार्थ संबंधा पाठवणें ॥",
        "smruti": "लुखाइसें तियें बाबुळगावंकरें : भटोबासांपासौनि श्रवण जालें होतें : तियें सकळ भोगापासौनि विरमलीं : उदासीनता असति : ताकभात जेवीति : संग्रहें तोडगळसुरीवांचौनि अवघचि ते (त्य) जिलें : भातारु वर्जिला : गंगे जाति : स्नान करीति : नावेक बैसति : अनुष्ठान करीति : यापरी असेति : आपणचि जाउनि भातारासि बरवी उपवर नोवरी पाहीली : भाताराचा वीवाहो केला : मग एकु दीसु गंगे आंघोळिसि म्हणौनि आलीं : तैसींचि बाहीर -वाहीरीं भटोबासांपासीं निंबेयासि आलीं : भटोबासांसि भेटलीं : भीक्षा केली : भीक्षा देता भटोबासीं शोधनी करवीली : तेहीं मागील व्रत - नेमु सांघितला : मग बाइसांचेनि संगातें परमेश्वरपुरा पाठवीलीं सवेंचि मागीलकडौनि धावणें आलें : भटोबासांते म्हणितलें : भटो येथ लुखाइ आली : ते आम्हासि भेटवा : भटोबासीं म्हणितलें : भटो येथ लुखाइ आली : ते आम्हासि भेटवा : भटोबासीं म्हणितलें : येथ नाहीं : पाहा पां : म्हणौनि परीहार दीधला : आणि ते निगाले : आपुलेया गावां गेले : लुखाइसें ऋद्धिपुरासि गेलीं : ऋद्धिपुर नमस्करीले वरिष दीस उत्कर्षे वैराग्य केलें : देह थोर तुटलें : मग वरीखा एका भटोबासांचिये भेटीसि आलीं : भेटि जालीं : मग एकु दीसु तयांचे अती दृढत्व जाणौनि भटोबासीं म्हणितलें : लुखाइसें आतां यैसींचि तुम्ही बाबुळगावां जा : तेथ भीक्षा करा आणि या : मग लुखाइसें बाबुळगावां गेलीं : भीक्षाअवसरीं तयाचि घरा गेलीं : तवं तो दारीं बैसला होता : तेणें नोळखोनि म्हणितलें : आइ दंडवत : लुखाइसीं म्हणितलें : आमतें वोळखता : आणि तेणें ऐसें वोळखोनि म्हणितलें : होय वोळखतों : आता दुसरें दंडवत : म्हणौनि साउमा आला : माथाची पाग फेडीली : आणि लुखाइसांचीया पायांवरि भावपूर्वक डोइ ठेवीली : बैसों घातलें : ताटीं पाये धुतले : पायेवणि भीतरि घेतलें : कपाळीं लावीलें : मग लुखाइसीं माघौतें येउनि भटोबासांपुढा सांघीतलें : भटोबासां थोर सुख जालें :॥९७॥"
    },
    {
        "ID": 98,
        "aadi": "९८) खेइभटां प्रश्नें द्रावकानुवादु ॥",
        "smruti": "एकु दीसु सेगावंकरां खेइभटां भटोबासांचे दर्शन जालें : तेहीं भटोबासांसि पुसिलें : लोहोबंध गाडा जडीला असे : तो उजडे ऐसें काहीं असे : भटोबासीं म्हणितलें : असे : द्रावक भेटे तरि लोहासि झरा फुटे : यैसी भटोबासीं उपपति दीधली : ते खेइभटांचां मनिं टिक यैसी बैसली : आपुलां मनिं म्हणितलें : आतां गावां जावों : व्येवस्था करूं : मग भटोबासापासीं जाउं : मग भटोबासांची आज्ञा घेउनि कुटुंबें घेउनि गावांसि गेले : ॥९८॥"
    },
    {
        "ID": 99,
        "aadi": "९९) तथा अनुसरण ॥",
        "smruti": "मग गावां जाउनि खेइभटीं द्रव्याचे सरीसें तीन वांटे केले : एक पुत्रासि दीधला : एकु ब्राम्हणीसि दीधला: आपला आपण घेउनि तयांतें पुसीलें : मीं भटोबासापासीं जात असें : तुम्ही माझी अवसरि न करावि : यैसे म्हणौनि भटोबासांपासि आले : मागील अवघें सांघितलें : तें द्रव्य भटोबासांपुढां ठेविलें : तवं भटोबासीं तें यैसें पाये लोटुनि म्हणितलें : मी काइ येकाधा चोळीका माहात्मा : मां हें आणिलें : ते खेइभटासि अवघड वाटलें : भटोबासांतें म्हणितलें : तरी हें मी काइ करूं : येतुक्या दुरूनि माघौता कैसा जावों : काकुलती करूं लागले : मग भटोबासीं म्हणितलें : तरि जाये घालि पैला मढांतु : मां मढूचि खाइल : मग तें नेउन मढांतु एकी कोनटां ठेवीलें : मग बरवी यथौचीत क्रीया केलि : बरवी भटोबासांसहीत वस्त्रपूजा केली : बरवे पदार्थ अभ्यागत केले : मग खेइभटांसि भीक्षा दीधली : श्रवण तियेचि काळीं जालें कीं मागां कहीं जालें होतें हें नेणिजे : ॥९९॥"
    },
    {
        "ID": 100,
        "aadi": "१००) तथाधिकारु - प्रसंसा ॥",
        "smruti": "मग खेइभटासि भटोबासीं काहीं शास्त्र श्रवण केलें : ते दशा वृद्ध होते : ते देखौनि एकु दीसु भटोबासीं म्हणितलें : साटी वरीखाचीये दशेचेया पुरुषासि अनुसरणि अधिकारु नाहीं : परि नेणिजे ईश्वरीची प्रवृत्ति : जैसे कीटकीये कोरीतां काष्टी ॐपडे: तरी: पडे: ॥१००॥"
    },
    {
        "ID": 101,
        "aadi": "१०१) तथा कुहीरीसाधन निभर्षणपूर्वक पुरुषाचारु निरूपणें ॥",
        "smruti": "एक दीसु भटोबासातें पुसौनि वाळुके रामदेव अटनासि नीघाले : तयांसरीसे भटोबासीं खेइभटातें पाठवीले : गेले : एकु दीसु तयां भीक्षाअवसरीं कुहीरी भीक्षे आली : भोजन करीतां ते वाळुके रामदेवीं टाकीली : मग दोघे जेवीले : मग खेइभटीं उठौनि ते वाळुवंटी पुरीली : तेथ दीवस एक दोनि होते : मग दिसवडी जेवितां म्हणति : का न गीळेसि : सांघो कुहीरी ये पुढां : खेइभट ते माहासुरवाडाचे : मग किति एकां दिसां भटोबासांचीये भेटिसि आले : मग रामदेवीं भटोबासांपुढां सांघितलें : भटोबासीं आइकौनि म्हणितलें : रामा वोखटें केलें : हां गा अष्टदश पक्वांनि जो जेवि तो जरि एके साधनें सीधी ने तरी तोचि भला किं गा : ॥ एकी वासना :॥ तयासि कुहीरी कैसी वीखो : ॥ वीखो तो कोणा : जयासि घाटेयावरि मीठ नाहीं तयासीचि कीं : यावरि भटोबासीं निरोपण केलें : भटोबासीं म्हणितलें : अधीकारा अनधीकारा अनुरूप पुरुषें देहदमन : इंद्रियेदमन : मनोदमन करावें : तयातें त्रीदंडी (पुरुष) यैसें म्हणितलें : जयापासौनि दातृत्व संभावना तया पुरुषाची नामना सारावी : येर धर्मद्वारार्थी उपकारक मानावें : ॥१०१॥"
    },
    {
        "ID": 102,
        "aadi": "१०२) ब्राम्हणा प्रश्ने अंतर - प्रकाशानुवादु ॥",
        "smruti": "एकु दीसु ब्राम्हणें एकें भटोबासांतें पुसिलें : भटो तुमचि मूर्ति झळझळित दीसे : तरि काइ तुम्हीं त्रीकाळ स्नान करीता : तवं भटोबासीं म्हणितलें : गगनि तारांगणे झळकताति: तें काइ त्याचे मंदिर झळकत दीसते : किं आंतु (ल) आहे तें झळकताये : ना भटो आंतु आहे ते झळकताहे : भटोबासीं म्हणितलें : तैसे माझेया मंदिरांतु वस्तु आहे ते झळकताये: ॥ शोधु : ॥ येतुलेनि तेहीं भीक्षा केली : ॥१०२॥"
    },
    {
        "ID": 103,
        "aadi": "१०३) वृषभावरूनि गोपाळपंडितां रक्षणप्रसंसा ॥",
        "smruti": "एकवेळ गोपाळपंडित भटोबासांचीये भेटिस आले होते : एकु दीसु भटोबास भीक्षा करूं गेले : ॥शोधु:॥ बारसिचां दीसीं ॥ सरीसें अन्नोबास वासनिकचिपरी झोळी धरीली असे : तवं एकी घरीं महाप्रचंडु वसो तो भटोबासांसि डिवुं आला : तो येतांचि गोपाळपंडीतीं यैसा सींगीं धरीला : भटोबास ऐलाकडौनि निगाले : मग तेहीं यैसा ढकलूनि सोडीला : मग भटोबासांतें टाकूनि आले : मग भटोबास बीढारा आले : ते गोष्टी सांघौनि मग म्हणितलें : यैसें आजि गोपाळातें माझेनि अभीमानियें राखिले गा: ॥ शोधू:॥ अवघेयां आश्चर्ये जालें : ॥१०३॥"
    },
    {
        "ID": 104,
        "aadi": "१०४) निद्राप्रसंगें माहादाइसीं केशोबासां सिक्षापणें ॥",
        "smruti": "एकु दीसु केशोबासीं दिवसा निद्रा केली होती :॥शोधु :॥ तवं कांही काळातिक्रमु जाला:॥ तें देखौनि माहादाइसीं म्हणितलें : हां गा केशवदेया जया एकु वैरी तो देहां निद्रा न करी : मां तुम्हा तवं चौदा वैरी असति: ॥शोधु :॥ कविबास : अशेष देवताचक्र वैरी असतां कैसें निजता : यैसें माहादाइसे कोपलीं : तें केशोबासां थोर सुख जालें ॥१०४॥"
    },
    {
        "ID": 105,
        "aadi": "१०५) अनिष्टत्यागीं केशवुमार्गरक्षणानुवादु ॥",
        "smruti": "एकवेळ केशोबास अटना एकलेचि गेले होते : तवं अवकाळ पाणि लागलें : एका गावां भीक्षे गेले : तवं एकी घरी व्येव्हारेयाची कन्या तिया देखीलें : केशोबास रूपें सुंदर होतें : देहयुक्त होतें : तिया मनिं अभिळासीलें : आपणचि भीक्षा घातली : आणि पुसिलें : कोठें असणें : तिहीं यैसा माथेयाचा अनुकारु केला : आणि उदासीनताचि चालिले : तिया वीळवेर्‍हीं दृष्टीचें राखण घातलें : तवं वीळचां प्रजन्य आला : गावांतु वेसेसिं लिंगाचे देउळ होतें : तेथ वीळचां निद्रास्थाना आले : सरीसा इउला यैसा फुटा होता : तो पुढां ठेउनी एकी कोणिं बैसले : गुरवु रात्रीं घरा गेला : तेणें देखीलें होतें : परी उगाचि नीगाला : तवं केतुकेया एका काळा ते बाइ कांबळ्याची बुंथि घालूनि देउळांतु आली : यैसें पाहीलें : तवं केशोबासांते देखीलें : आणि जानुवरि बैसली : केशोबासीं म्हणितलें : उठा : तुम्ही म्हणाल तें आइकों : म्हणौनि खालि बैसवीलि : आणि तिये बाइयेतें म्हणितलें : मीं उवायां जातों : तुम्ही येथ यैसीं बैसा : म्हणौनि फुटा : कांहीं परीग्रहो होता : तो तैसाचि ठेवीला : तियेसि विस्वासु वाटला : ऐसे देउळाबाहीरी निगाले आणि तैसेचि ‘श्रीचक्रधरु’ म्हणौनि चालीले: तिया बाइया यैसी नावेक वाट पाहीली : नैयेती यैसें मान जालें : आणि भीयाली : ते आपुलेया घरा गेली : तिये दीसीं केशोबासीं राणि पाठीं घातलीं : आणि येरी दीसेंचि भटोबासांचीये भेटि निगाले : तव सकाळि भटोबास तथा समस्त मार्गु आस्थानि जाली असे : धर्मवार्ता होति असे : येतुलां काळीं भटोबासीं म्हणितलें : केशवद्या येतु असे : फुटा देउळीं सांडिला असे : तवं समस्तीं म्हणितलें : भटो केवि जाणितलें : भटोबासीं म्हणितलें : मी श्रीचक्रधराचेनि प्रसादे जाणे गा : तवं केशोबास आले : भेटि जालीया : पुढां बैसों घातलें : मग भटोबासीं म्हणितलें : केशव (देव) हो : तुम्ही कैसीयापरी आलेति तें आम्हा सांघा : मग केशोबासीं अवघें वृतांत सांघितलें : येतुलेनि भटोबासीं म्हणितलें : एकें अनिष्ट आलेयां आपणयांतें राखीलें : एकें एकांतें राखीलें : एकें एकांतें राखीलें : केशवदेनि मार्गातें राखीलें गा : यैसें भटोबासीं प्रसंसीलें : ॥१०५॥"
    },
    {
        "ID": 106,
        "aadi": "१०६) तथा पुनरागमनि जोगीणि : पोतें अनुवादु ॥",
        "smruti": "मग भटोबासीं केशोबासातें म्हणितलें : आतां तूं माघौता तेय जाये : केशोबासीं मानिलें : केशोबासिं आपुला मनि म्हणितलें : हें देह येतुलेयासि कारण : मग माघौते गेले : अटनाचेनि क्रमे : देह तुटलें : अत्यंत अप्रास्य केले : मग तयाचि गावां तिये बाइचेया घरा भीक्षे गेले : तवं समैचि ते उभी असे: केशोबासांतें देखीलें : आणि यैसी पचकरूनि थुंकली: भनं (णं) ग म्हणौनि स्वाभावीकचि: आणि घरांतु गेली : येतुलेनि केशोबासीं बाहे आफळीली : हा नव्हे मी श्रीचक्रधराचा केशवद्या : म्हणौनि नावं सारीलें : ॥ शोधु ॥ तैसेचि तया गुरवाचेया ठाया गेले : तेथ (तेणें) फुटामुख्य (करूनि) अवघेचि दीधलें : गुरवें ठेविलें होतें : ॥ मग केतुलेनि काळें भटोबासांचीये भेटी आले : तवं आधींचि भटोबासीं म्हणितलें : केशोद्या येतु असे गा : काळातें पाठिमोरें करूनि : मग येउनि माघौतें सांघितलें : भटोबासां थोर सुख जालें : मग यावरूनि कितीएक अटना गेले : कितिएकीं चर्या केलीया :॥ हे स्मृति मलेकोयाबा सांघति : आणि धर्मवार्ता करीति : ॥ शोधु : । यावरी भटोबासीं जोगणि : पोतेयाची गोष्टि सांघितली : ॥ यावरि भटोबासीं म्हणितलें : एकलेया अटन न करावें गा : एकवेळ मी अटनिं वीळीचां निद्रास्थानां एका देऊळ गेलां : तवं तेथ जोगिणि एकि आली : तिया म्हणितलें : या : पिडें पिंड खेळों : तवं मीयां म्हणितलें : जाये परतें : आणि तेथौनि निगालां : त्या म्हणितलें : पळतां काइ तुमचें पोतें जाइल : मीयां म्हणितलें : पोतें जाइल तें माझेचि किं : तुज असावें : मां जावें : येसें म्हणौनि आणिका निद्रास्थाना गेलां : म्हणौनि अनुभवीचि गोष्टि सांगीतली : म्हणौनि एकलेया अटन न करावें गा : मग दोघदोघीं दादां : आणि चौघचौघी बाहू : यैंसी व्येवस्था केली : ॥१०६॥"
    },
    {
        "ID": 107,
        "aadi": "१०७) म्हातारदामपूर्वक भटोबासीं मार्गा प्रार्थणें ॥",
        "smruti": "एक वेळ देसीं दृभीक्ष (दुर्भिक्ष) पडलें : भिक्षुकासि भीक्षा नाही : भिक्षुकें भीक्षे जाति : झोळीये दोनि चारि कोरके येती : भटोबास भीक्षा थोडी देखतिल : आणि पचन घालीतील म्हणौनि भिक्षूकें झोळीयेतळीं चिंधिया घालीति: वरी भीक्षा ठेवीत : मग भटोबासां झोळिया दृष्टिपूत करीति: आणि गंगे भोजन करावेया जाति : यैसा एकीं दीसीं भटोबासीं एकाचिये झोळीयेसि तळीं हातु घालौनि भिक्षा उचलीली : तवं हळु लागली : काइ पां : हळु झोळी कां : म्हणौनि भितरील अन्न यैसें केलें : तवं तळीं चिंधिया देखिलिया : मग उगेचि यैसें राहीले : दृमक्ष पडीलें असे यैसे कळलें : मग वीळचां निद्रास्थानि अवघे बैसले होते : आणि भटोबास आपुलां स्थानिहूनि उठिलै : उभेयां ठाकौनि हात जोडूनि प्रार्थिलें : तुम्ही अवघिया श्रीचक्रधराचीया धुरा असा : तरि भीं मागैने ते मज द्यावे : यैसें म्हणौनि अवधेयां दंडवत घातलें : तवं अवघे गजबजौनि उभे ठाकले : अवघां म्हणितलें : उठा उठा भटो : मागाल तें देउनि : भटोबासीं म्हणितले : मज म्हातारदाम आला असे तो विनयोगावा : आजिलागौनि माझी एकि भिक्षा घेयावी : मग अवघां मानिलें : मग भटोबास रंधन करवीति : भिक्षुकें भिक्षा - नेमु सारीति : मग भटोबासांची एकि भिक्षा घेति : एकि पोळी : वरण : कढी : भातु : काही पत्रशाक : यैसी आपुलाली भिक्षा घेउनि गंगे जेवावेया जाति : ॥ शोधु : यापरी भटोबासांचे द्रव्य उपयोगा गेलें : तवं सुकाळ जाला : मग नेघति :॥१०७॥"
    },
    {
        "ID": 108,
        "aadi": "१०८) साकाइ - पिते - मृतानुवादीं दशक्रीया निराकरणें ॥",
        "smruti": "साकाइसें तिये ंवासनिकें : भटोबासाचीं सिष्यें : तयांचे पीते सरले : तिये तयांचा नेमु सारूनि भटोबासांपासिं आलीं : येतांचि भटोबासीं म्हणितलें : काइ करूनि आलींति साकाये : तिही म्हणितलें : बा आलीयें वडपींपळीं लावूनि : मग भटोबासांसि दंडवत घातलें : भेटि जाली : सरीसें काहीं द्रव्य आणिलें होतें : भटोबासांतें पुसिलें : भटो काहीं आणिलें असे : तरि जेवण करूं : भटोबासीं म्हणितलें : तो वासनिक नव्हे : तयाचें अन्न कोण घेइल : कोन्ही नेघति :॥ शोधु :॥: आपुलें म्हणौनि करीसील तरि दीस - संख्या लोटेलेयां घेतिल: ॥ मग तियें उगीचि राहीलीं : ते दीस लोटलेयां भटोबासांतें मागुतें प्रार्थिलें : भटोबासीं मानिलें : मग तेहीं भटोबासांसि अवघेयांसहित अभ्यागत केलें : तें अवघां घेतलें : ॥१०८॥"
    },
    {
        "ID": 109,
        "aadi": "१०९) महात्मेया विजन - निरोधानुवादु ॥",
        "smruti": "कव्हणी एकीं भटोबासांपासि भिक्षा केली : तयांसि विजनाची आवडि नाहीं : भिक्षु तयांतें बोलावूं बोलावूं विजना नेति : तें देखौनि भटोबासीं म्हणितलें : विजना जातां या यैसें होताये: म्हणौनि खळीयेचें प्रमाण उच्चारीलें : ॥१०९॥"
    },
    {
        "ID": 110,
        "aadi": "११०) रांधवनकारी अन्नप्रदानि : गौराइसां सिक्षापण ॥",
        "smruti": "एकवेळ बहुत समुचयो जाला : तें अन्न निफजावेया एकि ब्राह्मणी बोलाविली : तियेसि भटोबासीं च्यारि रुके देउं केले : रंधन जालें : तियेसि च्यारि रुके देववीले : आज्ञा दीधली : मग पांति जालिया : अवघीं जेविलीं : तवं गौराइसीं तियेतें बोलावूनि आणिलें : आणि तिचीये वोटिये दोनि वेंठ मांडे पुरीया घातले : तें भटोबासी देखीलें : तियेसिं जावों दीधलें : मग भटोबासीं पूसिलें : गौराइये हें इयेचीये वोटीये काइ घातलें : ना हे मांडे : भटोबासीं म्हणितलें : इयेसि तरि देवातें आठवावेया दक्ष होते :॥शोधु:॥: मग तैलागौनि काहीं न पुसत न घलीति : ॥११०॥"
    },
    {
        "ID": 111,
        "aadi": "१११) केशोबा प्रश्नें आन (ण) - निर्वचु करणें ॥",
        "smruti": "भटोबास प्रस्तावेयावरि माहादाइसाची आन वाति: कां पाचास्यां गुरुकुळाची वाति : मग यैसा एकु दीसु केशोबासीं पुसिलें : तुम्ही रूपैचि आन : (आणि) पांचास्या गुरुकुळाची आन कां वां : यावरि भटोबासीं म्हणितलें : एकवेळ गोसावीं मातें म्हणितलें : येथौनि वानरेसांतें अधिकरण किजैल : सातां - पाचां बोध दीजैल : येथौनि एकां - दोघां : वानरेयापासौनि सातां - पाचां तव मीया म्हणीतले : हे काइ जी : गोसावी यांपासौसि एका-दोघा आणि मजपासौनि साता-पाचा : तवं गोसावीं म्हणितलें : बोधदाता काइ तूं : बोधदाता परमेश्वर : अक्षरदाता जीवु : तरि हें अच्युताचें गोत्र : म्हणौनि गुरुकुळाची आन वायें : ॥ आणि रूपैया भानखेडांहूनि आणिलें : कडिये खांदीये घेउनि श्रीप्रभूचेया दर्शना नेले : नेसवीलें : पांगुरविलें : येसणें सायास केले :॥: शोधु: । इयेतें गोसावीं मज निरोवीलें: ॥ म्हणौनि मीं रूपैयेची आन वायें : येतुलेनी केशोबास उगेचि राहीले :॥१११॥"
    },
    {
        "ID": 112,
        "aadi": "११२) अटनि वीनायेकबासिं अनकूळीं संभाषण करणें ॥",
        "smruti": "विनायेकदाए ते भटोबासांचे सिष्य: तयाचां ठाइं अत्यंत वैराग्यनिष्ठता विरामु होता: एकु दीसु ते भटोबासां पुसौनि अटनासि निगाले : तवं अटनवीशेषें एका मार्गीचेया अनुकुळांचेया घरा भिक्षे गेले : तयांतें पडिताळीलें : तवं तो गावीं नाहीं : तयांची स्त्री घरां होती : तिएसि नेसावेया नाहीं : पाळणा लेंकरु ते उखरडिं निजविलें होतें : तेहीं रडत होतें : काइसेनिही बुझावेना : तवं तिया वीनायेकबासातें देखीलें : आणि तैसीचि फाटकेंनि वस्त्रेसि दंडवत केलें : वीनायेकबासीं तया अनुकुळातें पुसीलें : तिया गावां गेला म्हणौनि सांघीतलें : हें लेंकरु कां रडतें : तिया म्हणितलें : बा उखरडिं पाळणा असे म्हणौनि रडतें : मग वीनायेकबासीं तियेसि झोळियेचें अन्न दीधलें : आणि आपणेयांपासौनिं एक वस्त्र तयां लेंकरुवाखाली घालवीलें : आणि तें रडत राहीलें : आणि ते निगाले : उरली भीक्षा केली : गंगे जेवीले : तें भटोबासा आइकिलें : अवघां गुरुभावंडी आइकिलें: अवघेयां आश्चर्ये जालें : भटोबास तोखले : ॥११२॥"
    },
    {
        "ID": 113,
        "aadi": "११३) नरींद्रबासां भेटि : अनुसरण ॥",
        "smruti": "नरेंद्र कवि : सालकवि : नृसिंह कवि : हे तिघे भाउ : नृसिह कविन ‘नलोपाख्यान’ केले : सालकविन ‘रामायण’ केलें : तें आपुलालें रामदेवरायापुढां म्हणितलें : तेथ नरेंद्रकवि बैसले होते : तयांसि भटोबासांपासौनि श्रवण होतें : अवघें आइकौनि म्हणितलें : यैसा द्वारकेचा रामहाटु वर्णितेति तरि तुमचेया पापा पुरश्चरण होतें : यैसें रायादेखतां निभर्षिलें : तवं तेहीं म्हणितलें : तुम्ही एक कवीत्व करा : मां तुमचि युक्ति पाहों : मग नरेंद्रबासीं तेणें सळें अठरासतें ‘रुक्मिणीसैंवर’ ग्रंथु केला : करूनि तयांदेखतां रायापुढां म्हणितला : वाचितां ये वोवीपासि आले : ॥ देवाचेया दादुलेपनाचा उबारा : न साहावेचि साताहीं सागरां : भेण वोसरोनि राजभरा : दीधली द्वारावती : ॥१॥ यावरि रायें म्हणितलें : या ग्रंथाचा अभंगु मज द्यावा : मी जेतुकीया वोवीया तेतुके सोनटके आणि चौथरीया आसु वोवाळणि घालीन: नरेंद्रबासीं म्हणितलें : ना राजेहो आमचेया कवीकुळा बोलु लागैल : मग तयाचे गर्व हरले : रायासी थोर चमत्कारु जाला : मग तें ‘रुक्मिणीसैंवर’ नरेंद्र कवि भटोबासांपासि घेउनि आले : भटोबासांसिं भेटि जाली : तैसीचि तेहीं भीक्षा केली : मग तैंहूनि ‘रुक्मिणीसैंवर’ ग्रंथ मार्गासि आला : भटोबासां मागा केतुलेया एका काळा अनोबासांचा हरगर्वीं भिक्षा केलेयां हे अवघे आइकौनि म्हणितलें : सकळां कवीपरीस हा कवि चतुर : मग आपणही श्लोकबंध ‘गद्य’ केलें : ॥११३॥"
    },
    {
        "ID": 114,
        "aadi": "११४) काळे कृष्णभट गीतगायेनि प्रसंसणें ॥",
        "smruti": "एक वेळ काळे कृष्णभटिं दसांके उद्धवदेवा गोकुळ पडिताळणेयाचीं पदें केलीं : ते भटोबापासिं म्हणितलीं : तिये पदें ऐसि: । पळांति जवं नारी : श्रीउद्धवदेव पसाइता : क्षेणु एकु संभ्रमीता :आंगसीकें देखौनि: ॥ कोमाइलीं मुखकमळें : अती वियोगदुखानळें: कृष्णलागी उताविळें : गोपिवृंदे बोलतीं : ॥१॥ ध्रुवपद ॥ काह्या त्येजियेलें: कृष्णें प्रियोतमें म्हणति बाळा : आतां काइसा पडीताळा : कृष्णा मेळवी उद्धवा: ॥ नित्य स्मरों (हें) गोकुळ -: बंध सवंगडे खिरारी : आम्ही देवी (व) किया कींकरी : कहीं न वीसरों गोविंदा :॥ सकळकळांविदा सुंदरी: रायां रायांच्या कुमरीं :आमुतें सांडोनि मुरारी : त्या प्रणील गोपाळ: ॥२॥ चंदन आणि हा चंद्र : निर्‍हां तावी कृष्णेवीन : जवं जवं देखो वृंदावन : तवं तवं अधीका आठवे : ॥ कृपादृष्टीची अवलोकनें : दुखिस्त जीवाकरणें : तया प्रियाचें गार्‍हाणें : आम्ही कवणा सांघावें : ॥३॥ जयाचेनि बळें त्यजौनि कर्मैं : रास खेळो वृंदावनि : ते रात्री आठवीता काइ सांघो व्येथा: हरैल कृष्णदर्शनि: ॥ जीवीचे आरत : कवणा सांघी दातारा । काइ तूं नेणसि : सर्वज्ञ आर्तादानि उदारा : ॥४॥ तो देवो कइ मिळैल आम्हा : म्हणौनि थोरी अवस्था : हें आणिकां नैये पै सांघतां : तुज भक्तावाचौनि: मना वाचे सर्व तो होआवा: नित्य वेधलें माझे मन: ठेवि ठेवि हे ब्रह्मज्ञान काइ सांघसी मुनिवर्या: ॥५॥ अनिमीत बंधु आर्तादानि कृष्णु : जीवाचें जीवन : विनती करावी यादवराया : आम्हा द्यावें सन्निधान: ॥ हे जाणवी गोपाळा : जवं ये मागौता पडिताळा : त्या आशावांचौनि जीविता : ना तरि त्यजौनि प्राणातें: ॥६॥ यैसी आइकौनिया विनती: उद्धव निमे वेगवतरें : कृष्णावियोगे तातलीं: देखौनि सकळां कळेवरें : ॥ म्हणे सभाग्यया बाळा: दैवें सकाळां कैसा वेधु लागला: अनुमोदित त्यांचा भावो जीवीं धरुनिया देवो: मधुरापुरी पातला: ॥७॥ देखावेया कृष्णनाथा: तयाही थोरी अवस्था निभिष न वचे तयाविन : परी हे आज्ञा समर्या : ॥ देवा भक्ता होता मीळणि: सकळ सुखे ठेंगणी : अंतरीचें प्रणये अलोकिक : माये तें मी कैसें वाखाणि: ॥८॥ दर्शनोत्कंठित चरणि अनुरक्त: उद्धवु जवळि पातला: सामर्थ्यांचा रासी आनंदे पूर्ण: (कृष्ण) डोळां देखीला: ॥ नागदेवाचा दातारु: आळिंगौनि सर्वेश्वरु: परमानंदे तो किंकरू : आपणपें विसरला: ॥९॥ ये पदें गाइलीं : यावरि भटोबासीं म्हणितलें : कृष्णा तेव्हेळीं काइ तूं तेथचि होतासि : म्हणौनि तोखले :॥११४॥"
    },
    {
        "ID": 115,
        "aadi": "११५) स्थाननिर्देशें बाइदेवोबासां अटन सांघणें ॥",
        "smruti": "एकवेळ बाइदेवोबास अटना निगाले : तेव्हेळीं भटोबासी म्हणितलें : बाइदेया तुवा स्थाननिर्देशें अटन करावें : सकळ स्थानें नमस्करावीं : म्हणौनि विधि विहीला : मग बाइदेवोबा स्थाने नमस्करीतचि अटना निगाले : ॥११५॥"
    },
    {
        "ID": 116,
        "aadi": "११६) केशवाचार्य उद्ग्रहणिकें कवीस्वरीं पराजयो करणें ॥",
        "smruti": "एकु दीसु कवीस्वरबास गंगेकडे गेले : तवं तयांचे आधिल गुरु केशवाचार्ये मार्गी भेटले : वोळखि जाली : उभया ठाकौनि कटाक्षें कवीस्वरांतें म्हणितलें : तूं येसना विद्वांस आणि आमतें सांडूनि नागदेवभटांपासि आलासि : तरि आतां काइ तृतीय सींग निगालें : कवीस्वरबासीं म्हणितलें : मां तृतीय सींग निगालें कीं नाहीं निगालें : ऐसे पहा ना कां : केशवाचार्ये म्हणितलें : तरि कैसें निगालें : यावरि उधाणि प्रवर्तली : केशवाचार्ये निरुतर केले : तयांचें अवघेंचि खंडिलें : मग सेवटिं कवीस्वरबासीं शीघ्रचि वाक्य करूनि भक्तिप्रतिष्ठा केली : कवीस्वरबासीं म्हणितलें : चेतश्चिन्तय चित्परं चितिहरं चिच्चेतनं चिन्मयम् । मोहं मुञ्च मनो मनोभवमहाकूपारपारंतरम् अंत:- कोशमकोशकोशनिकरं सन्मूलमुन्मूलिनम् । जीवं जीवयते जगज्जनिकरं चक्रेश्वरं तं परम् ॥१॥ हें आइकौनि - परिसौनि केशवाचार्ये म्हणितलें : होय तृतीय सिंग निगालें : आतां चला नागदेवोभआंपासिं: त्यातें विनवा: मां मीही भिक्षा करीन : ते कवीस्वरबासीं मानिलें : दोघै निगाले ॥११६॥"
    },
    {
        "ID": 117,
        "aadi": "११७) तथा विज्ञापणि भटोबासी भिक्षा देणें ॥",
        "smruti": "मग कवीस्वरबासिं तयांतें भटोबासांपासि आणिलें : मागील अवघे सांघितले : तयांकरवि भटोबासां दंडवत घालवीलें : मग कवीस्वरबासिं भटोबासांतें प्रार्थिलें : भटो केशवाचार्ये म्हणताति : मी भिक्षा करीन : तरी यांसि भिक्षा द्यावी : भटोबासीं म्हणितलें भ(भा घ)टो नको गा: हा अना (न) धिकार्या (रिया) असे: कवीस्वरबासिं म्हणितलें : भटो मज कारणें : मग भटोबासीं तयातें श्रवण केलें : भिक्षा दीधली : ॥११७॥"
    },
    {
        "ID": 118,
        "aadi": "११८) तथा परधर्म हरणें ॥",
        "smruti": "मग भटोबासीं केशवाचार्यासि काहीं नमस्करावेया दीधलें : एकु दीसु तयातें ‘महावाक्य’ घोकवीत होते : तवं तेहीं म्हणितलें : भटो विचारूनि पाहतां हें आमुचेया सिखासूत्रा मिळत असे : तवं भटोबासीं म्हणितलें : जळो जळो तुझें सिखासूत्र : घालि पाणियांतु : आतां तूं जाए : माझें आहे तें दे : मग काहीं नमस्कारावेया दीधलें होतें : तें घेतलें : मग आज्ञा केली : गेले : जातां केशवाचार्ये म्हणितलें : भटो हें तुम्ही घेतलें : आतां माझां हृदइ असे तें काइसेनि घेयाल : ॥ भटोबासीं म्हणितलें : तें माझें अभिमानिये घेइल: मग गेले : ॥ शोधु :॥ मग तया तैसेचि जालें : ॥११८॥"
    },
    {
        "ID": 119,
        "aadi": "११९) विद्वांस उद्ग्रहणिकें बोरीकर भानु प्रकासणें ॥",
        "smruti": "एकु दीसु भटोबास बैसले असति : तवं एक विद्वांस आले : ते भटोबासांसीं चर्चा करूं लागले : चर्चा करीतां तेणें भटोबासातें म्हणितलें : हें ऐसें नव्हें किं : न घडे किं : तेव्हेळीं कवीस्वरबास इतुकेया दुरि ऐसें आपुलें अंगवस्त्र सिवीत होते : तयासि तयांवरि लक्षचि नाहीं : तेथौनि कवीस्वरबासिं म्हणितलें : हे कैसे न घडे : विद्वांसें ऐसें पाहूनि म्हणितलें: मां यांतु तुम्ही काइ जाणा : तवं भटोबासीं म्हणितलें : हा कैसां नेणें : हा बोरीकर भानु नव्हे: यासिं बोला : मग तो कवीस्वरबासांसिं चर्चा करूं लागला : तवं कवीस्वरबासीं निरुतर करूनि अडिला : ॥ शोधु ॥ मग तया आश्चर्य जालें : ॥११९॥"
    },
    {
        "ID": 120,
        "aadi": "१२०) अन्यत्र कथारसावतारणनिषेधीं कवीस्वर भागवत - व्याख्या सन्निधी नेमु करणें ॥",
        "smruti": "एकु दीसु गंगेकडे समीपचि कवीस्वरबास बैसले होते :॥ शोधु : ॥ काहीं वाचीत होते : कवणाप्रति तें नेणिजे : परि संस्कृत व्याख्या करीत होते : तवं तेथ एकेएकु लोकु वेधला :॥ थोर रसु अवतरविला : आवघे नगर आकर्षीलें : तवं कोण्ही एकी येउनि भटोबासांपासि सांघितलें : भटोबासीं म्हणितलें : हें काइं जालें या भटोसी : जा गा बोलावा : म्हणौनि बोलावूं पाठवीले : मग तेहीं ते आकर्षिलें : आले : मग भटोबासीं म्हणितलें : भटो : तुज जरि ऐसें व्येसन तरि मजपुढां श्रीभागवत: गीता म्हणा : कवीस्वरीं मानिलें : मग तैंलागौनि : कवीस्वरबासीं भटोबासांपुढां श्रीभागवतरसवृत्ती वाखाणूं आदरीलें : तेणें भटोबासांचें अंत:करण द्रवे : आणि अवघे चंद्रमये होये : ॥१२०॥"
    },
    {
        "ID": 121,
        "aadi": "१२१) तथा गीताव्याख्यानी हरीभटां आज्ञा देणें ॥",
        "smruti": "कवीस्वरबासां श्रीभागवत वाखाणूं सरले : मग भटोबासीं म्हणितलें : भटो आतां गीताव्याख्यान म्हणों तव भटोबासीं म्हणितलें : भटो : तूं आतां नको म्हणों : तूं म्हणतासि आणि माझे अंत:करण अवघे चंद्रमये होताये : तव कवीश्वरबासीं म्हणितलें : तरि या हरीकरवि म्हणवूं : भटोबासीं मानिलें : मग कवीस्वरबासीं वांकलेया हरीभटातें म्हणितलें : हरी आतां गीता तूं वाखाणि : मग वांकले हरीबासीं गीता वाखणिली : तेही विद्वांस होते : त्यांचा शब्द नावेक ठसु : रसवृत्ति तोकडि : आइकावेया तैसें गुरूकुल न बैसें : ॥१२१॥"
    },
    {
        "ID": 122,
        "aadi": "१२२) कविस्वरां सौकर्यत्वदर्शनें प्रावर्णविधि सांवणें ॥",
        "smruti": "कविस्वरबास रूपें सुंदर होते: संग्रहें सीवणि आंतु घालूनि परा (प्रा) वर्ण पांगुरति तवं सावेया बरवे दीसति : ते देखौनि एकु दीसु भटोबासीं म्हणितलें : भटो : तूं वस्त्र दसीयांचांचि वाइ पांघुर : सौकर्यत्वें दीसतोसि : मग कवीस्वरबास सिवणि बाहीरि घालौनि थीगळाचें वस्त्र पांघरति : अंतरीं थोर मानलें : सुख जालें : ॥१२२॥"
    },
    {
        "ID": 123,
        "aadi": "१२३) माहादाइ - वोवीया - गायेन - श्रवणिं रूपैची सीध (द्ध) वाणि म्हणणें ॥",
        "smruti": "एकु दीसु महादाइसीं काइसेया प्रकरणावरूनि वोविया गाइलीया: ते ंनेणीजें :।: महादाइसीं म्हणितलें : नागदेवाचेया खांदावरि करु : राजा चक्रधरु : बीजें करी :॥१॥ सोनेसळा सेला: नेसला मालगठीं : म्हाइया आला भेटी : प्रभूचीये :॥२:॥ तवं भटोबासीं आइकीलें: आणि म्हणितलें : नाथाची नाथवाणि: आणि रूपैची सिद्धवाणि : यैसे भटोबासीं प्रसंसीले : ॥१२३॥"
    },
    {
        "ID": 124,
        "aadi": "१२४) वीजनि काळव्यतिरेकें चर्चाकरणीं केशव: पंडितां सिक्षापण ॥",
        "smruti": "एकु दीसु केशव: पंडित - मुख्य विजनि बैसले असति: तेथ कोण कैसें अनुष्ठानि बैसलें आहे : म्हणौनि भटोबास विजनें पडिताळीत आले : तवं पंडित : केशोबास विजनि बैसोनि सकाळिचि घे - दे म्हणौनि थोरे जिज्ञासा करीत होते : भटोबासांतें आलेयांही न देखति : यैसें रसीं पडिले असति : तें देखौनि भटोबासां न मनेचि: भटोबासीं म्हणितलें : हां गा तुम्हीं सर्वकाळ एकमेकां कैसा वादुविवादुचि करीता : हां गा सर्वकाळ जरि चर्चाचि करावी : तरि देवातें केधवां स्मराल : यैसें सिक्षापण केलें :॥: शोधु :।: मग निरूपण केलें : आणि जे काळींचें ते काळीं : (ऐसें) अनुष्ठान सांघितलें :॥१२४॥"
    },
    {
        "ID": 125,
        "aadi": "१२५) भिक्षुपात्रीं सीतभ (भो) जनें मेरुभ (भो) जनानुवादु ॥",
        "smruti": "एकु दिसु कवणा प्रकरणावरूनि तें नेणिजे :।: भटोबासीं म्हणितलें : ये मार्गीं केली क्रीया काइ वायां जाइल : एकां भक्तीसी कारण होईल : एकां ज्ञाना कारण होइल : एकां वैराग्या कारण होईल : तें कां ना : या भीक्षुकाचा पात्रीं एक सीत संपादीलेया मेरु संपादीलेयाचें गोमटें होये : ते केवि ना : गोसावीं दाइंबाप्रति म्हणितलें : भोजेया : तुमचां पात्रीं अवज्ञापूर्वक यैसीं च्यारि सीतें टाकूनि घालीति: त्याची थोरी येथौनि सांघों नेणिजे गा : यातवं : यैसें मार्गमाहात्म्य : भ (भो) जनमाहात्म्य निरूपीलें : ॥१२५॥"
    },
    {
        "ID": 126,
        "aadi": "१२६) भट - नाम - श्रवणें ब्राह्मणा अज्ञाननिवृत्ति करणें ॥",
        "smruti": "एकु दिसु भटोबास बसले असति : जवळि एक ब्राह्मण बैसले असति : तवं कव्हणि भटोबासांते म्हणितलें : भटो हें कैसें : भटो तें कैसें : भटो हे करूं : हें न करूं : ऐसें जयां जें प्रयोजन तें भटोबासातें पुसपुसों करीति: तें आइकौनि ब्राह्मणें म्हणितलें : हां जी तुमचे सिष्यवर्ग तुमतें भटो ऐसें म्हणताति : ते हां जी भटो ऐसें का ंन म्हणति : तवं भटोबासीं म्हणितलें : ना हें यांकरवि आम्हीचि म्हणवितों : तें कां ना : जी जी वचनें ईश्वरींचि म्हणिजति: जीवातें म्हणों न येति : आणि ते उगेचि राहीले : ॥१२६॥"
    },
    {
        "ID": 127,
        "aadi": "१२७) पायेवणि - निराकरणि वासनिक - प्रत्योतर - स्वीकार ॥",
        "smruti": "एकु दीसु येकें वासनिकें भटोबासांचे पाये धुतले : आणि पायेवणि घेतलें : तें देखौनि भटोबासीं म्हणितलें : पायेवणि तें देवाचें घेइजे किं गा : आणि उचीष्ट प्रसादु तोही देवाचाचि घेइजे किं गा : तेहीं म्हणितलें : होये भटो देवाचेंचि म्हणौनि घेइजत असिजे : भटोबास उगेचि राहीले : ॥१२७॥"
    },
    {
        "ID": 128,
        "aadi": "१२८) वीसीष्ट नमस्कारीं आपणयातें धिष्करणें ॥",
        "smruti": "भटोबास आपणेयांसि साष्टांग दंडवत आणि पायांवरि डोइ ठेउनि दंडवत करूं नेदीति: (मार्गुकरी : परि नीरोध मानीति आणि म्हणति : हां गा ऐसीं दंडवतें गोसावीयांचेया श्रीचरणा कीजेति : ) मज यैसें न करावें गा : यैसें आपणयांते धीष्करीति: ॥१२८॥"
    },
    {
        "ID": 129,
        "aadi": "१२९) अन्य प्रश्नें स्वनिष्टीं भक्तानुवादु ॥",
        "smruti": "एकी दीसीं भटोबास बैसले असति : तवं कव्हणि एक इतर दर्शना आले होते : तेहीं भटोबासांतें पुसिलें : भटो तुम्हीं काइ ईश्वर : भटोबासीं म्हणितलें : ना आम्हीं ईश्वराचे भक्त : इतुकेनि ते उगेचि राहीले : ॥१२९॥"
    },
    {
        "ID": 130,
        "aadi": "१३०) आकाइ -नमस्कार - तिरस्कारी पंडितप्रश्नें वाक्य - विरोध - स्वीकार ॥",
        "smruti": "एकु दीसु भटोबास बैसले असति: तवं आकाइसे आलीं : दंडवतें घातलीं : आणि दुश्चितपणेंचि भटोबासांचेया पायांवरि माथा ठेवूनि यैसें भावपूर्वक दंडवत केलें : तव भटोबासि म्हणितलें : आकाये मज यैसी दंडवतें नको करूं : म्हणौनि म्यां तुज येक वेळ वारीलें : दोनि वेळ वारीलें : आणि तूं करीतचि अससि: म्हणौनि कोपले : बाहीर घातलीं : येरी दीसीं मांघौतिं आलीं : दंडवतें घातली : आणि पंडितबासांपासि जाउनि बैसलिं : हळुचि पंडितबासातें म्हणितलें : पंडितो धर्म तरि दैवगति : आणि भटां तरि नमस्कारें ये खंति : वीधि करीतां घडत असे अवीधि : तेणें वोखटें जडत असे : तरि पुसा पा भटांतें : श्रीचक्रधरारायाचा संबंधु नमस्करूं ये किं नैये : मग पंडितबार्सी भटोबासांते म्हणितलें : भटो आकाइसें यैसें म्हणत असति : धर्म तरि दैवगति: आणि भटां तरि नमस्कारें ये खंति : वीधि करीतां :॥: तरि आम्हां श्रीचक्रधरारायाचा संबंधु नमस्करूं ये :॥: यैसे पुसताति: मग भटोबासीं म्हणितलें : या : मग आलीं : भटोबासांसि दंडवत केलें :।: ॥१३०॥"
    },
    {
        "ID": 131,
        "aadi": "१३१) कटक देमाइसें भेटि - वीधानि केशोबासीं वंकीं इष्टि योजणें ॥",
        "smruti": "एकवेळ केशोबास कटक देमाइसांसि भेटावेया गेले : भेटि जाली : कटक देमाइसिं केसोबासांसि अभ्यागता म्हणितलें : आणि केशोबासांविरहीत वंकीतेंही म्हणितलें : ते देमाइसांचे गुरुभाउ : पूर्विं नाथोबापासौनि दोघां श्रवण : मग भटोबास आलेयावरि दोघीं भटोबासांसि दंडवतें घातलीं : परि वंकीं ते अनेकां व्येसनांचें : रामस्य राहाटीचें : तयांते गुरुकुळ न भेटे : परि देमाइसें झळंबति : म्हणौनि चोरूनि तयांहीं निमंत्रण दीधलें : मग भोजनाचां अवस्वरी देमाइसीं केशोबासांतें पुसिलें : बा केशोबा वंकीतें पांतिं बोलावूं : केशोबासीं म्हणितलें : नको : तो अनेका व्येसनांचा: देमाइसें उगीच राहीलीं : मग केशोबासांसी भितरि ताट केलें : केशोबास बैसले : आणि वंकीतेंहीं बोलाउनि बाहीरि वांसरुवांचें कोठियेतु ठावो करूनि वाढिलें : देमाइसीं भितरि केशोबासां दंडवत घातलें : आणि बाहेरि येउनि वंकीसीही अनुज्ञा दीधलि : आणि आपण लवलवौनि भितरि आलीं : तवं घासु घेतांसमैं वंकीन ‘श्रीचक्रधरु’ (ऐसें) उचारीलें : तें केशोबासिं आइकीलें : आणि म्हणितलें : येथ गोसावियांचें नाम कोणें उचारीलें : देमाइसीं म्हणितलें : बा निर्भयें द्याल तरि सांघैन : ना सांघा : बा भटोबासीं म्हणितलें : सृष्टीमध्यें ईश्वरु दुर्लभु : कां ईश्वरातें चिंती तो दुर्लभु: म्हणौनि बा मीया तुम्हा वारीत वंकीतें बोलावीलें : मग केशोबासीं म्हणितलें : भलें केलें हो देमाइसें: आतां जा : तयांतें बोलावा : गेली : बोलावीलें : बंकी सेणे मातिया आंग माखौनि केशोबासां आड पडले : बा माझें सकळ (अपराध) उपसाहावें : केशोबासं म्हणितलें : उपसाहिलें : आतां येथौनि पुढीलाची रेघ आणि मागीलाचा अनुतापु : परद्वारियांचां सप्तव्येसनियांचा संसर्गु न करावा : त्यांपासि उभें न ठकावें : हो कां बा म्हणौनि वंकीं मानिलें : मागौतें दंडवत घातलें : तेव्हेळीं केशोबासीं पांति दीधलि: देमाइसा सुख जालें : मग तैंलागौनि वंकीन अवघीं डांढाळें त्येजिलीं : ॥ शोधु :।: मग तें येउनि केशोबासीं अवघें भटोबासांपुढां सांघितलें :॥ मग एकां दिसां वंकीही आले : भटोबासांपासि भिक्षा केली : अनुसरले : ॥१३१॥"
    },
    {
        "ID": 132,
        "aadi": "१३२) उज (ज्ज) नि - निषेधपूर्वकानुसरण - निर्वचीं देमाइसां पुनसंबंधानुवादु ॥",
        "smruti": "एकवेळ उजनियेहूनि बंदीजन कटकदेवगिरीसि आले : ते कटक देमाइसासीं भेटलें : तेहीं देमाइसांपुढें सांगीतलें : गोसावियांचें नाम उचारूनि म्हणितलें : गोसावी उजनिये असति : मग देमाइसीं मनिं म्हणितलें : आता जाइन : भटोबासांपुढां सांघैन : भिक्षा करीन : आणि उजनियेसि जाइन : म्हणौनि अवघी निर्वडि करून भटोबासांपासि आलीं : भेटि जाली : येतांचि सांघितलें : तरि भटो तेथ मीं जाइन : यावरि भटोबासीं म्हणितलें : जाउनि काइ कराल : तिहीं म्हणितलें : कां भटो : भटोबासीं म्हणितलें : ना भेटि नाहीं : गोसावी असतां रूपैया गोसावियांतें पुसिलें : हां जी गोसावी बीजें करिताति: तरि माघौति कितां दिसां भेटि दीजैल जी : तवं गोसावीं म्हणितलें : बाइ आतां येणें भेटि नाहीं : आतां तुम्हां नवेयासि भेटि : रूपैया म्हणितलें : तें कैसें जी : गोसावीं म्हणितलें : येथौनि म्हणितलें : तें कराल : मग सुखीयां श्रीमंतांचां घरीं पुरुषु होउनि जन्मवीजाल : मग बारां वरीखां तुम्हां नवेन भेटि दीजैल: यैसें गोसावीं निर्वचीलें असें : तरि तयांसि जें म्हणितलें : तेचि आतां असन्निधानिचेयांसि म्हणितलें : श्रीमुखें दीधलें : अथवा अधिकारद्वारें दीधलें : मग तेहीं क्षेपावें : मग त्या नवेन भेटि : येतुकेनि देमाइसीं मानिलें : दंडवत केलें : ॥१३२॥"
    },
    {
        "ID": 133,
        "aadi": "१३३) तथा अनुसरण ॥",
        "smruti": "मग देमाइसीं भटोबासांतें प्रार्थीलें : भटो आतां मज भिक्षा द्यावी : भटोबासीं मानिलें : मग देमाइसें अनुसरलीं : भिक्षा केली : तापसें जालीं : ॥ शोधु :॥ अनुसरली : आलीं तियेचि काळिं किं आणिका काळीं हें नेणिजे : मग गुरुकुळ तयांतें ‘कटककारें देमाइसें’ यैसें म्हणति :॥१३३॥"
    },
    {
        "ID": 134,
        "aadi": "१३४) तथा उपालंब - परीहारार्थ कटका पाठवणें ॥",
        "smruti": "देमाइसीं भिक्षा केलेयावरि तयांचां गावीं (तयांची) थोरि निंदा प्रवर्तली: तें आइकौनि एक दिसिं भटोबासीं म्हणितलें : देमाये तूं गावां जाउनि आपणयांतें दावि : जाये : तुझी संबंधीयें निंदा बोलताति : तेहीं मानिलें : मग तियें कटका गेली : अवघेयापुढें आपणयांते दाखवीलें : मग तयांची आचारनिष्ठा देखौनि त्यांसि थोर बुद्धि शुद्धा बुद्धि उपनली: ॥ शोधु :॥ यैसें परीहारपावेतों तेथ होतीं : मग भटोबासांपासि आलीं : भटोबासां सुख जालें : ॥१३४॥"
    },
    {
        "ID": 135,
        "aadi": "१३५) तथा भ (भो) जनिं आग्रहें कोमळा रसु निराकरणें ॥",
        "smruti": "शोधु: । एके दिसीं देमाइसीं भिक्षुकांसि अभ्यागत केलें : अवघें वाढीलें ॥ मग प्रबळ तूप वाढीलें : नेघेति तयां आग्रहो करीति : यैसें भलतेधवां : मग एकु दिसीं भटोबासीं म्हणितलें : देमाइये तुवा ऐसें आग्रहें भलतया तूप वाढावें : एकाधेया कोमळा न खावेया : न पीयावेयाची वासना : तो परतौनि वास पाहील : तेव्हेळीं कोणे मायेचां पोटि रीगसील : आणि तियें भीयालीं :॥शोधु : । यैसें भटोबासीं भ(भो) जनक्रियेचां ठाइ प्रवेसनि जरठ कोमल पुरुषाचें तारतम्य सांघितलें : मग तियें तैसें न करीति: ॥१३५॥"
    },
    {
        "ID": 136,
        "aadi": "१३६) तथा भिक्षान्नदर्शनि उष्ण - सीळे म्हणणे ॥",
        "smruti": "एकू दिसु देमाइसें भीक्षा करूनि आलीं : झोळी भटोबासांते दृष्टपूत केली : भटोबासीं झोळी यैसी पाहीली : तवं अर्ध उन : अर्ध सीळें : यैसी भीक्षा आली असे : तें देखौनि भटोबासीं म्हणितलें : देमाये उन वेचि : सीळें ठेवि : सीळें तें आतां सीळें : तैसें उद्यां सीळें : ॥ शोधु : ॥ तिं तैसेंचि केलें : तियें नावेक सोपस्करें होतीं : रीगेना तें जाणौनि म्हणितलें : ॥१३६॥"
    },
    {
        "ID": 137,
        "aadi": "१३७) रेमाइसां अनुसरणि ‘कुमरें’ नावं ठेवणें ॥",
        "smruti": "रेमाइसें तियें भटोबासांचीं सीष्यें : त्यांचि माहेरीचि रामपुरीएसि होतीं : आणि सासुरीचि खेडींचि होती : एकु दीसु तियें भ्रतांरें मारीलीं : तयांचेया भ्रतारा नृसिंहाची भक्ती : तवं तियेचि दिं तो रात्री स्वप्ना आला : तेणे ंम्हणितलें : हां रे तुवा ंयांतें कैसें मारीलें : ये राजकुमरें किं रे : आतं तूं एक संवत्सरु जीसील : मां यें महात्मीं होतील : मग उदयांचि उठोनि तेणें आपलेयां मायबापापुढां सांगितलें : मग तो एकचि वरीष ज्या (जिया) ला : मग रेमाइसें रामपुरीयेसि आलीं : तेथौनि भटोबासांपासि आलीं : भिक्षा केली : मग स्वप्नपर्यंत अवघें सांघीतलें : तें आइकौनि भटोबासीं अवघेयांतें म्हणितलें : यातें ‘कुमरें रेमाइसें’ म्हणा गा : मग तैलागौनि त्यातें ‘कुमरें रेमाइसें’ यैसें म्हणति: ॥१३७॥"
    },
    {
        "ID": 138,
        "aadi": "१३८) तथा उद्ग्रहणिकापूर्वक वांकुडे दाइंभट योग्य करूनि भटोबासीं भिक्षा देणें ॥",
        "smruti": "एकु दिसु कुमरें रेमाइसें तडसमुखासि भिक्षे गेली तवं भिक्षा करीतां वीद्वांसा वांकुडे दाइंभटाचेया घरा गेलीं : तेथ चाटे पढत होतें : तेहीं रेमाइसांतें म्हणितलें : माहात्मेहो हे पेंडि वासुरुवांसि घाला : मग आम्ही तुम्हांसि भिक्षा घालूनि : एरवीं आम्हां घालुं नैये : तिहीं म्हणितलें : कां घालूं नैये : चाटां म्हणितलें : ना आमचा उपदेशु तुम्हा नाहीं : तवं रेमाइसीं म्हणितलें : सिवणियांसि पाणीं घालीतां त्यासि काइ तुमचा उपदेशु असे : तवं तेहीं म्हणितलें : यैसीं तुम्ही तरि आमुचेया द्वारां कां येतां : रेमाइसीं म्हणितलें : जया देवाचा हा मार्गु तेणें देवें म्हणितलें : अन्नाचीयां चाडां तरि ब्राह्मणाचीया घरा जावें : वाहानाचीया चाडा (तरि) चर्मकारांचीया जावें : येतुलेनि ते उगेचि राहीले : तेथ वांकुडे दाइंबास बैसले होते : तेहीं अवघे आइकीलें : मग रेमाइसें भिक्षा करूनि गंगेसि आलीं : अवघा विधि सारीला । तवं इतुका मानिं वांकुडे दाइंभट आले : बैसले: रेमाइसासि पुसिलें : हां आइ हा मार्गु कवणा देवाचा : रेमाइसीं म्हणितलें: गा परु परमेश्वर तया देवाचा : तवं वांकुडीं म्हणितलें : तो नित्य : नैमित्यक कर्म करीतां काइ न पविजे : रेमाइसीं म्हणितलें : नित्य : नैमित्यकें : काम्यें : निषेधें : यैसें चतुर्विध कर्म : त्यांतु नित्य : नैमित्यकें कर्मे तियें प्रतिदिनीचेया प्रतिवाया परीहारार्था गेलीं : एकें काम्यें तियें फळासि गेलीं : निषेधें तियें निरयासि गेलीं : तरि ईश्वरी कवण कर्म अर्पिलें हें सांगा : आणि ते उगेचि राहीले : मग म्हणितलें साच : ईश्वरीं अर्पे ऐसे कर्म न देखों : यैसें प्रत्यया आलें : मग रेमाइसातें म्हणितलें : तरि आइ (तो) कइसेनि पावीजे : तें तुम्ही मज सांघावें : तवं रेमाइसीं म्हणितलें: ते आम्हीं नेणों : तें भटोबास जाणेति : तिं म्हणितलें : ते कें असति : ना ते निंबा असति : तरि आतां कवण करूनि तुम्हीच सांघा : म्हणौनि दंडवत करूनि घरा घेउनि गेले : मग तयां निर्धारु देखौनि दिसां चौं रेमाइसीं त्यांसि धर्मु सांघीतला : मग भटोबासांपासि घेऊनि आली : भेटि जाली : अवघे मागीलं सांघितलें : मग तेहीं भीक्षा केली : ॥१३८॥"
    },
    {
        "ID": 139,
        "aadi": "१३९) अटनि गदोनायेक - दर्शनाप्रकासीं म्हाइंभटीं अपरीतोषु करणें ॥",
        "smruti": "एकु दीसु म्हाइंभट अटना गेले होते : ते एकी ठाइं विजनिं बैसले असति : तवं मार्गीं जातां गदोनायकीं दुरूनि देखीलें : आणि घोडेयावरूनि उतरले : म्हाइंभटांसि साष्टांग दंडवत घातलें : पुसीलें : तुम्ही कोण महात्मे : तवं म्हाइंभट मौन्य न भंगीतीचि: आणि गदोनायेक दंडवत करूनि निगाले : म्हाइंभट गदोनायकांते नोळखतिचि : तवं मागीलाकडूनि तयाचा बडुवा येतु देखील : मग साउमे जाउनि तयातें पुसीले : हां हो हे कोण : तेणें म्हणितलें : हे गदो भांडारी : इतुलेनि म्हाइंभटासि अपरीतोषु वाटला : मग म्हणों लागले : आहा कटकटा । मी पापीया बोलता कां तरि यांते गोसावियांचीया लीळा पुसतां : यावरि म्हाइंभटीं प्रस्तावीक वाक्य म्हणितलें : अपरीक्ष्य न कर्तव्यं कर्तव्यं सुपरीक्षितम् ॥ पश्चाद्भवति संतापो ब्राह्मणो नकुलो यथा ॥१॥ यैसें म्हणौनि राहीले : ॥१३९॥"
    },
    {
        "ID": 140,
        "aadi": "१४०) तथा ईश्वरलीळा - श्रवणें प्रसादोदकपूर्वक खेइभट - भ (भो) जन - स्वीकारु ॥",
        "smruti": "तैसेंचि म्हाइंभट अटनवीशेषें खेइभटांचेया गावां गेले : तेथ तयांसि भेटि जाली । म्हाइंभटा हेतु : जें गोसावियांचीया लीळा शोधावीया : तवं खेइभट कृषी करावेया जाति : त्यांसरीसे म्हाइंभटी जाति : खेइभट कृषीकर्म करीति : आणि म्हाइंभट तयां मागां मागां गोसावियांचीया लीळा पुसति : खेइभट सांघति : त्या म्हाइंभट नमस्करूनि घेति : मग भिक्षा करूनि जेवीतिं : त्यांचे काहीं नेघेति : एकु दीसि म्हाइंभटीं म्हणितलें : खेइभटो तुम्हापासि प्रसादाचि रोटी असे ते मज धूनि पाणि पाजा : तवं तेहीं म्हणितलें : आमचें काहीं घेयाल तरि पाजूनि : मग (म्हाइंभटीं) म्हणितलें : घेइन : मग तीं प्रसादाचि रोटी धूनि म्हाइंभटा उदक पाजीलें : मग म्हाइंभटीं तयांचे काही अंगीकरीलें : मग निगाले : भटोबासांपासि आले :॥१४०॥"
    },
    {
        "ID": 141,
        "aadi": "१४१) म्हाइंभटां लीळाश्रवणें भटीं लीळाशोधनानुज्ञा ॥",
        "smruti": "मग म्हाइंभटीं भटोबासांपुढां अवघें सांघीतलें : गोसावीयांचीया लीळा शोधूनि आणिलीया : तिया संवादिलीया : होये तें भटोबास मानिति : नव्हे तेथ म्हणति : हे श्रीमुखीचे सब्द नव्हेति : हे होति : मग म्हाइंभटांतें. म्हणितलें : उपाध्यांचिये अनुभवीचीया त्या उपाध्यांतें पुसावीया : नाथोचीये अनुभवीचीया तिया नांथोतें पुसावीया : साधांचीये अनुभवीचीया तिया साधातें पुसावीया : यैसीयाचिपरी ज्याचीये अनुभवीचीया त्या त्यातेंचि पुसावीया : यैसें भटोबासीं म्हाइंभटातें विहीलें : मग म्हाइंभटबासीं तैसेंचि करूनि मागीलाचिपरी भटोबासीं संवादिलीया : मग उत्तरार्ध - पूर्वार्ध दोनि विभाग केले : ॥१४१॥"
    },
    {
        "ID": 142,
        "aadi": "१४२) तथा सारंगपंडित - क्षीरभोजन - परीत्यजनिं अनुचितानुवादु ॥",
        "smruti": "एक वेळ म्हाइंभट लीळा शोधीत प्रतिष्ठानासि गेले : सारंगपंडितासि भेटले : तेहीं अभ्यागता प्रार्थू आदरीलें : तवं म्हाइंभटीं म्हणितलें : आधीं मज गोसावीयांचीया लीळा सांघा : मग घेइन : तिं आधीं गोसावियांचिया लीळा सांघितलीया : तवं उमाइसीं क्षीरप्राधान्य अवघें निफजवीलें : म्हाइंभटासि ताट केलें : अनुज्ञासमै म्हाइंभटीं म्हणितलें : गोसावियांचेया प्रसादाचा लाडु घालाल तरि जेवीन : मग उमाइसीं प्रसादाचा लाडु चूर करूनि क्षीरीवरि घातला : मग म्हाइंभटीं लाडुवाचिया सेवा वेचूं वेचूं खादलीया : वरील क्षीर घांस दोनि जेवीले : आणि वमनाचेनि मीसें उठीले : भिक्षा करूनि गंगेसि जेवीले : मग भटोबासांसि भेटावेयासि आले : अवघे सांघितलें : मग भटोबासीं म्हणितलें : आहा म्हाइंभटो अनुचित केलें : ॥१४२॥"
    },
    {
        "ID": 143,
        "aadi": "१४३) म्हाइंभट अद्वैतसमर्थनप्रश्नें दैवाद्य - व्यापारु - कथन ॥",
        "smruti": "१४४) तथा वीपरीतानुष्ठानव्याख्यानकरणि भटीं गोसावियांतें पुसों विसरलां म्हणणें ॥"
    },
    {
        "ID": 144,
        "aadi": "१४४) तथा वीपरीतानुष्ठानव्याख्यानकरणि भटीं गोसावियांतें पुसों विसरलां म्हणणें ॥",
        "smruti": "या दोन्हीं स्मृती कवीबासांचीया वासना :॥१४४॥"
    },
    {
        "ID": 145,
        "aadi": "१४५) भद्रकार कामाइसां भेटि : श्रवण करणें ॥",
        "smruti": "भद्रकारें कामाइसें तिये रामदे(वो) रायाची राणि : त्यांचा व्यापारु अनोबासांसि होता : तियें सदा पुराण आइकति : आनोबास पुराणिकांसि आक्षेपु लावीति : तैं आनोबा वासनिक : तैं त्यां नावं गोपाळपंडित : त्यांचे आक्षेप पुराणिकासि न लोटेति : आणि तयां चमत्कारु होये : मग गोपाळपंडितातें पुसति : हें कैसें पंडितो : मग आनोबास आक्षेपु फेडूनि सांघेति : तें कामाइसाचीया प्रत्या (त्यया) ये : आणि म्हणति : पंडितो हें तुम्हीं केवि जाणा : ते म्हणेति : ना आम्हां गुरुमुख असे : मग एक दिं पुसीलें : तुमचे गुरु कवणे ठाइ असति : तिं म्हणितलें : ना ते मुदगलापासी निंबा असति : मग एकु दिसु कामाइसीं रायातें पुसीलें : मुदगल वांझांसि पुत्र दे : तरि तेथ मीं जाउं : रायें म्हणितलें : जा : मग कामाइसीं आइत करूनि गोपाळपंडितातें म्हणितलें : पंडितो तुम्हीं भटोबासांसि माझीये निरउणकेचें एक लिखितु द्या : मग गोपाळपंडितीं भावपूर्वक पत्र दिधलें : मग तियें निंबेयासि आलीं : लीखीत भटोबासांचां हातीं दिधलें : भटोबासीं पाहीलें : मग कामाइसां श्रवण केलें : दिवस दोनि - च्यारि होतीं : मग निगालीं : निगतां म्हणितलें : भटो मी मागौती येइन : भटोबासीं म्हणितलें : न पुसता नको या : रावो पाठवील तरि या : येर्‍हवीं आम्हां - तुम्हां लीखीतें भेटि : इतुलेनि तियें निगालीं : ॥१४५॥"
    },
    {
        "ID": 146,
        "aadi": "१४६) तथा आगमनीं विरोदी प्रकासणें ॥",
        "smruti": "रामदेव तो एके मार्गींचा उपदेशीय जाला : त्याउपरि कामाइसीं रायातें म्हणितलें : तरि आम्हीं वेधवंती नागदेवभट गुरु करूं : रायें म्हणितलें : करा : तेव्हेळीं मागौती निंबेयासि आलीं : तवं भटोबास मढीं नव्हतें : विजना गेले होते : तैसीचि तेथ आली : भटोबासांसि भेटि जाली : बैसली : तवं पाइं सोनेयांचि वीरोधी होती ते वाटेपडली : पुढां बैसलीं : तवं आंगोळीये वीरोधी न देखतीचि : आणि तेचि आंगोळी हातीं धरीली : ते भटोबासीं देखीलें : आणि म्हणितलें : काइ वीरोधी पाडीली : तेहीं म्हणितलें : होय जावों द्या : भटोबासीं म्हणितलें : जावी कां : जा गणेसापासि गाडेयाचीये चाकारीयेआंतु पडिली असे : आपुला विस्वासि पाठवा : घेउनि येइल : तेंहीं आपला विस्वासि पाठवीला : तवं ते सांघीतलीं ते ठाइं तैसीचि होती : कामाइसीं म्हणितलें : भटो : तुम्हीं केवि जाणा : भटोबासीं म्हणितलें : मी श्रीचकधराचेनि प्रसादें जाणें : कामाइसां थोर आश्चर्य जालें : मग तयांसहीत भटोबास बिढारासि आले : ॥१४६॥"
    },
    {
        "ID": 147,
        "aadi": "१४७) तथा स्मरणप्रश्नें प्रतिष्टान - नाम - स्मरणिये निरूपण ॥",
        "smruti": "हे आदि कवीबास : याचि स्मृति न येचि: ॥१४७॥"
    },
    {
        "ID": 148,
        "aadi": "१४८) तथा भिक्षा - निराकरण ॥",
        "smruti": "एकु दिसु कामाइसीं भटोबासातें पुसिलें : भटो मीं भिक्षा करू : भटोबासीं म्हणितलें : तुम्हां भिक्षा करूं नये : तें कां ना : गोसावीं आम्हां जेतुका देसु वाहीला तेतुका रायाचा : आणि अविहीता देशा तरि आम्हां जावों नये : म्हणौनि तुम्हांकरवि भीक्षा करउं नैये : कामाइसें उगींचि राहीली : ॥१४८॥"
    },
    {
        "ID": 149,
        "aadi": "१४९) तथा अग्निप्रवेसिं आदिभावो - निराकारण ॥",
        "smruti": "याउपरि मागौतें कामाइसीं म्हणितलें : भटो रावो मरैल : आणि मातें आगीआंतु घालीतील : भटोबासीं म्हणितलें : तरि तुम्ही आपुला आदिभावो चुकवा : मग ते बळाधिकारें घालीतील : तरि तुम्हां आत्महत्येचें नरक नाहीं : इतुलेनि ते उगींचि राहिलीं : मग काहीं पदार्थ आणिला होता : तो भटोबासांसि संपादिला : मग आज्ञा घेउनि गावा गेलीं : ॥ मग कितीका दिसा रावो निवर्तला : मग तेहीं तैसेंचि केलें : बहुतापरी आदिभावो चुकवीला : परी येरीं बळाधिकारुचि केला :॥१४९॥"
    },
    {
        "ID": 150,
        "aadi": "१५०) तथा अज्ञी (ग्नी) प्रवेसु - श्रवणें ईश्वरदान - निर्वचु ॥",
        "smruti": "मग तें अवघें भटोबासी आइकलें : ॥शोधु : ॥ पांचांस्या गुरुकुळासि थोर दुख जालें :॥ तयांतु एकीं भटोबासांतें पुसिलें : हां भटो : कामाइसें यैसीं तळमळीतें सरलीं : तरि तयांसिं काइ जालें : यावरि भटोबासीं धर्मवार्ता केली : भटोबासीं म्हणितलें : वेधु आणि बोधु : अनुसरणाची तळमळ : ऐसें असैल तरि देहविद्या होइल : ॥शोधु : । अडनि अनुसरण प्रतीबंधलें तरि ईश्वर होइल : ॥ ना वेद (ध) : बोधु आहे : आणि अनुसरणाची तळमळ नाहीं : तरि त्या सृष्टी सून्य जाइल: ॥ शोधु : । परि बोधाचें साध्य होइल : आणि बोधु राखीला तयाचा तोखु उरैल : ॥ बोध नाहीं आणि अनुसरणाची तळमळ असे : तरि पुत्र होउनि जन्मति: मग ईश्वर ज्ञान देइल : ॥ शोधु : । तरि थोरें साह्यें उद्धरीति : ॥ यैसें भटोबासीं कामाइसावरूनि निर्वचीलें: ॥१५०॥"
    },
    {
        "ID": 151,
        "aadi": "१५१) पाठकसुतागमनीं पाठक ज्ञान करणें ॥",
        "smruti": "एकु वेळ सेइगावींचा पाठकीं भटांपासिं भिक्षा केली : मग विदेशा अटना गेले : यैसे मेघंकर प्रांता येउते : तव सेगावींचा अधिकारी आइकीलें : जें पाठकीं भिक्षा केली : तयावरि तयांचेया पुत्रासि तयांची वृति न पाळीतीचि : तेहीं त्यातें म्हणितलें : जाये त्यातें घेउनि ये : मग पाळूनि : ते हो कां म्हणौनि निंबेयासि आले : अवघी व्येवस्था भटोबासांपासीं सांघितली : तरि भटो तयांतें पाठवावें : भटोबासीं म्हणितलें : जा ते लोणारीं अनुष्ठान करीत असति : तैसेंचि ते लोणारा आले : भेटि जाली : अवघें सांघितलें : तरि पाठको तो ठाववेर्‍हीं चला : तवं पाठकीं म्हणितलें : ते तुम्हां पाळितु अथवा न पाळितु : परि आम्हा संबंधा येउं नये : जा : मग तो गावां गेला : अवघें अधिकार्यापुढें सांघितलें : ते न येतिचि : मग अधिकारीं म्हणितलें : होति निर्धाराचे : ते येते तरि तुम्हां वृत्ति न पाळितों : आतां वीशेषें पाळूनि : मग त्यांचि वृत्ति तेहीं पाळींलीं : ॥१५१॥"
    },
    {
        "ID": 152,
        "aadi": "१५२) अनुचित द्रव्य - स्वीकारें दींडोरी गोंदोबा - सिक्षापण ॥",
        "smruti": "मग केतुलेनि एकें काळें दींडोरी गोंदोबायें भटोबासापासि भिक्षा केलीं : यैसा एकु दीसु तयांचि मातापिता सरलीं : यैसे तेहीं आइकीलें : आणि बाहीर - वाहीरेचि गोंदोबा स्वग्रामा गेले : तेथ भावापासौनि आपुला वांटां द्रव्य घेतले : आणि भटोबासांचीये भेंटि आले : ॥ शोधु ॥ भटोबास क्षेम नेदीतीचि : भटोबासीं म्हणितलें : हा गा वो (व) मना कैसा हात वोडवीला : ॥ शोधु ॥ मळवत् सांडीलें : आणि मागौतें तेंचि हातीं घेतलें : (म्हणौनि भटोबासीं सिक्षापण केलें : ) गुरुभांवडींहीं अवघां सिक्षापण केलें ॥ शोधु : ॥ मग तीं तें मागुतें जाउनि सांडिलें : मग स्वीकरिलें : ॥१५२॥"
    },
    {
        "ID": 153,
        "aadi": "१५३) ब्राह्मणा प्रश्नें सितोदकानुवादु ॥",
        "smruti": "एकुदिसु सियाळिये रि (ऋ) तु भटोबासांसि सकाळींचि भोजन जालें : बैसलें असति : भटोबासांपुढां सगडी असे : यैसे हात सेकीत असेति : भटोबासांचीये हातीं संबंधाचि मुदी होती : तिये मुदीयेसि एक सीत लागलें होतें : तवं ब्राह्मण एकु दर्शनासि आला: भटोबासां नमस्कारु करूनि बैसला : तवं तेणें तें सीत देखीलें : आणि म्हणितलें : भटो हें काइं सीत : भटोबासीं म्हणितलें : होये : सीत लागे तेव्हेळीं सीत : उदक लागे तेव्हेळीं उदक : मग हातावरि उदक घेतलें : तो उगाचि राहीला : ॥१५३॥"
    },
    {
        "ID": 154,
        "aadi": "१५४) सृष्टि - निर्वचीं शास्त्र - अभ्यासु कथन ॥",
        "smruti": "कव्हणि एकीं नेणतां भटोबासांसि प्रश्नु केला : भटो हे सृष्टि नित्य कीं अनित्य : भटोबासीं म्हणितलें : अनित्य : येतुलेनि ते उगेचि राहीले : यावरि भटोबासीं म्हणितलें : आत्महीताकारणे हे शास्त्र अभ्यासीति ना : तरि हे सृष्टि कैसी रचली आहे : यैसे जाणावेयाकारणें तर्‍ही अभ्यासित कां : ॥ शौधु : ॥ परि तेहीं नाहीं : ॥१५४॥"
    },
    {
        "ID": 155,
        "aadi": "१५५) कटककारा भानुभटां अनुसरण ॥",
        "smruti": "भानुभट ते कटकदेवगीरीचे : तयांसि भटोबासांपासौनि श्रवण : धाकुटीयेचि दशेचे होते : ते एकु दी भटोबासांपासि आले : भिक्षा केली : भटोबासांपासि असति : सेवा दास्य करीति : भटोबास थोर स्नेहो करीति : तयांते ‘भानु’ यैसें म्हणति : ॥१५५॥"
    },
    {
        "ID": 156,
        "aadi": "१५६) तथा प्रसाद - ग्रंथिका - करणि व्यक्तिभंगा - भावो - कथन ॥",
        "smruti": "एकु दिसु भानुभटीं जुनेया माच्यांचीया दोनि गांठिया केलीया :॥ शोधु : ॥ एकि पिंपळीयांचीये आकृतीची : एकि वाटोळेयां मणियाचि : यैसीया दोनि : ॥ आणि दोनि बरवे वेढे केले : त्यासि सोनयांचीया कडीया घातलीया : मग आणूनि भटोबासांचां हातीं दीधलीया : भटोबासी ंनमस्करीया : आणि म्हणितलें : भानु गांठीया बरवीया जालीया : परि व्यक्तिभंगानें काइ होइल तें मी नेणें : यावरि भटोबासीं प्रसादमहीमा निरूपिला : भटोबासीं म्हणितलें : प्रसादु जेणें जो दीधला : तो तैसाचि नमस्कारीजे : तो प्रसाद उकलीजे तरि प्रसन्नता जाये : प्रसादत्व जाये : मग संबंधु उरे : यैसें व्यक्तिभंगाचें दूषण दाउनि भटोबासीं निरूपण केलें : भानुभटीं नमस्करूनि घेतलें : मग भानुभटीं पींपळीयाची गांठी भटोबासांचां गळा घातली : वेढे भटोबासांचां कानीं घातलें : दुसरी गांठी ते साधाचां गळां घातली : आणि दंडवत घातलें :॥१५६ ॥"
    },
    {
        "ID": 157,
        "aadi": "१५७) तथा पोफळ फोड (व) णें ॥",
        "smruti": "एक वेळ भटोबास निंबाहूनि कवणा गावां गेले होते : ते नेणिजे : मार्गीं जातां एकि ठाइ जेवीले : सरीसे भानुभट असति : भटोबासीं म्हणितलें : भानु हें पोफळ फोडि : तिहीं घेतलें : पाहाताति तवं दगड नाहीं : भानुभटीं म्हणितलें : भटो दगडु नाहीं : काइसेन फोडूं : भटोबासीं म्हणितलें : दांतें फोडि : भटो दांते कैसें फोडू : उसीटें होइल : भटोबासीं म्हणितलें : ॥शोधु : ॥ सेवेसि उसीटा भावो नाहीं :॥ मग तिं फोडीलें : भटोबासीं मुखसुधि घेतली :॥१५७॥"
    },
    {
        "ID": 158,
        "aadi": "१५८) तथा बुझावणिये ‘पोफळ - फोडणा’ म्हणणें ॥",
        "smruti": "एक वेळ भटोबास भानुभटावरि कोपले : तयातें म्हणितलें : भानु तूं जाये : तवं तिहीं म्हणितलें : माझे सोनेयाचे वेढे द्या: मां जाइन : तवं भटोबासीं म्हणितलें : घे : म्हणौनि कानु वोढविला : तिहीं काढीले : घेतले : मग गावां कटकदेवगीरीसि गेले: तेथ होते : एकु दीसु भटोबास तेथ गेले : भटोबासीं भानुभटातें कवळीये :धरीलें : आणि म्हणितलें : भानु तूं माझा ‘पोफळ - फोडणा’ कीं गा : यैसें बुझाउनि घेउनि आले : परि ते न र्‍हांतिचि : मागौते गेंले : ॥१५८॥"
    },
    {
        "ID": 159,
        "aadi": "१५९) झोळीये भोजन - दर्शनीं केशोबासिं माहात्मा सिक्षापणें ॥",
        "smruti": "गंगे एक माहात्मे झोळिये भोजन करीत होते : तिकडे केशोबास आले होते : तेहीं देखीलें : आणि केशोबास बीढारा आले : तवं मागीलाकडूनि तेही आलें : मग भटोबासां देखताचि केशोबासीं म्हणितलें : हां हो तुम्ही झोळियेसि कैसे जेविलेति : तवं तीं म्हणितलें : मज काइ कोण्ही देखीलें : तवं केशोबासीं म्हणितलें : म्यां कैसें देखीलें : यैसेंचि आणिक देखतील : तेव्हेळि मार्गा दूषण ठेवीतील : आजिलागौनि झोळिये कोण्हीं जेवी तयासि भटोबासांची आन : यैसें केशोबास कोपले : यावरि भटोबासीं म्हणितलें : अवघें अन्न पात्रीं घालूनि भोजन करावें गा : परि झोळिये ना : मग कोण्ही न जेविती : ॥१५९॥"
    },
    {
        "ID": 160,
        "aadi": "१६०) तथा कंदर्प - शाक - निषेधीं भटोबासांची आन घालणें ॥",
        "smruti": "एकु दिसु गौराइसीं बरवे कांदे रांधीले : मग भटोबासांचीये पांतिं अवघेंया वाढिले : केशव : पंडित - मुख्य अवघे बैसले : तवं केशोबासीं यैसें पाहूनि म्हणितलें : हे काइ रांधीलें : गौराइसीं म्हणितलें : हे कांदे : केशोबासीं म्हणितलें : हें न रांघावें : आजिलागौनि रांधा तरि भटोबासांची आन : यैसे केशोबासीं भटोबासांदेखत वारीलें : मग तैंलागौनि न रांधीति : ॥१६०॥"
    },
    {
        "ID": 161,
        "aadi": "१६१) अन्य वार्ताश्रवणें रंभायो दवडणें ॥",
        "smruti": "एकु दिसु भटोबास बैसले असति : तवं रंभाइसें काइ नेणों : कवणेसीं कटकट करीत होतीं : (तें भटोबासीं आइकीलें : आणि म्हणितलें : हां वो रंभाइ : तूं अखंड कटकट करीतेसि :) तूं जाये : म्हणौनि दवडीलीं : सिवीया दीधलीया: यैसे कोपले : मग तियें विजना गेलीं : विजन केलें : माघौति वेळेसि आली : भटोबासां दंडवत केलें : ॥१६१॥"
    },
    {
        "ID": 162,
        "aadi": "१६२) तथा उचिष्ठाज्ञा - करणिं मी तियेचा धर्मु म्हणणें ॥",
        "smruti": "मग भटोबास जेउं बैसले : पांति जाली : जेवीले :आचवले : जेवीतां उचिष्ट उरलें तें गौराइसांतें म्हणितलें : गौराये धरि : हे इतुकें उचिष्ट रंभायेकारणें ठेवि : गौराइसीं म्हणितलें : भटो : ते तुम्ही दवडीली कीं : भटोबासीं म्हणितलें : तर्‍हीं वोहटळिचि गोटि वोहटळां येइल कीं वो : जरि मी तीचा धर्मु : तरि माझें मजपासिं येइल कीं : तंव तियें विजनिहूनि आलीं : भटोबासांसि दंडवत केलें : भटोबासीं म्हणितलें : रंभे जाये : म्यां उसिटें ठेविलें आहे तें घे : हो कां : मग गेलीं :घेतले : जेवीलीं : ॥१६२॥"
    },
    {
        "ID": 163,
        "aadi": "१६३) नाइकबाइ - आग्रहीं माहादाइसीं श्रवण करणें ॥",
        "smruti": "एकु दिसु माहादाइसें नौगावा गेलि : तवं तेथचि अधिकार्ये नाइकबाइ : एकु दिसु तयांसि माहादाइसांचें दर्शन जालें : तिं माहादाइसातें म्हणितलें : आइ पींपळगावीं श्रीदेवोराउळ राज्य करीत होते : तैं म्या गोसावियातें झळकतां देखीलें : तरि ते कैसे ईश्वरु : तें मज सांघावें : यैसा आग्रहो घेतला : मग माहादाइसीं तयांसि श्रवण केलें : तयां बोधु जाला :॥१६३॥"
    },
    {
        "ID": 164,
        "aadi": "१६४) तथा भिक्षा देणें ॥",
        "smruti": "मग केतुकेयां एकां दिसां तेहीं भिक्षा केली : माहादाइसांपासि अनुसरलीं :॥१६४॥"
    },
    {
        "ID": 165,
        "aadi": "१६५) तथा वियोगपूर्वक पदें महादाइसीं आइकणें ॥",
        "smruti": "एकु दिसीं नाइकबाइयें : अप्राप्तिपरें पदें केलीं : आणि महादाइसांपुढां म्हणितलीं : माहादाइसें तोखली : ॥ तियें पदें यैसी : एकी सांधे एकीप्रति : आइक वो कृष्णाची वेधशक्ती : ॥ तया रूपाची झळकली अभीव्यक्ती : त्या मनोवृति : भ्रमत असे : ॥ पैं चमत्कारु मज अंत:करणा : जेहीं अनुभवील कृष्णराणा : त्याते कैसे वाचे प्राण : त्या तन्क्षेणा न निगतीचि : ॥१॥ धृवपद: ॥ विपरीत वेधले माझें मन : सखी ये स्वप्नीचें दर्शन : तैंलागौनि दिस - गणना: जन्म मी यैसें गमीत असे : ॥ म्हणसी असे दृष्टीची प्रीति: अभिळासीं असे अधिक रती : तरि हा अर्थु न धरी चित्तीं : येणें तो जीवपति न पविजे : ॥ म्हणसि पद पढीये निर्वाण : तरि हेंही ना सं (शं) सी तुझीचि आन : परि तुज वेधलें अंत:करण : हें तुजवीण कवण जाणे : ॥२॥ नाना तपें - व्रत - दानें : येम - नेम पुण्यसाधनें : वेदा - आगमें श्रुती - पुराणें : तो कृष्ण काइसेनि न पविजे: ॥ तयालागीं कवणारीगों सरण : विनतीये धरूं कवणाचे चरण : कवण राखैल संतप्त हे प्राण : तो कृष्णराणा मेळउनी : ॥३॥ विपरीत हे प्रेमाचे पीसें : वेधलीं नेणौनि कैसीं मानसे : दु:प्राप्त जो सीद्धा सायासें : तयामी कैसें देखों इछी (च्छी) : ॥ सेवा ना श्रधा भावो ना भक्ति: खांवणि नाहीं चित्तवृती : आता तो जीवपति : केवि पावे : ॥४॥ यैसें पुण्य न देखों आन : जेणें देखिजति तयाचे चरण : जरि तोचि कृपा करी आपण : तरि दर्शन लाहिजैल : ॥ हे कैं पुरती मनोरथ : जर्‍ही जालें जीवा थोर आरत : जें रूप अव्यक्त अनंत :(तें) प्रेमहीना मज प्राप्त केवि होये : ॥५॥ प्रकृतीं लागलें हे पापीये मन : एकांतीं करू म्हणे तयाचें ध्यान : तवं हे दाखवी आनेआन : तेणें माझें मन भ्रमताये : ॥ परि दृष्टो दिसताये एकी खूण : जें तोचि हा होये यादवराणा : अति सुजाणा जाणविलें : ॥६॥ आतां असो तयें सकळै बोलणि : माझी सखी तेचि निर्वाणी : जिना जाणवीला श्रीचक्रपाणी : तियेवीण आन कव्हणि न देखों वो : ॥ आतां नमो त्या यादवतीलका : मी दैवेंहीन माजिसकळीकां : परि तुज आठवण जाली ज्या आणिका : त्यांतु घालौनि राखैं मज : ॥७॥ यैसीं पदें गाइलीं : एकी वासना: श्रवणाउपरि केलीं : मग अनुसरलीं :॥१६५॥"
    },
    {
        "ID": 166,
        "aadi": "१६६) माहादाइसीं भिक्षुकाचारु सोधूनि बाइयां शिक्षापणें ॥",
        "smruti": "भिक्षुकें विजना जाति : विजनि बैसति: आणि महादाइसें जाउनि अवघेयांची वीजनें सोघीति : जो दादा जो बाइ जेथ बैसलीं असति : तेथ तेथ तया चुकि सांघति : सावधां करीति : येकमेकांचे सांधातु सोघिति : यैसें निच करीतां एकु दिं एकि बाइया वीजन करूनि बिढारा आलीया : मागीलाकडूनि महादाइसें तेथ गेलीं : तवं तेथ कुहीरीयांचीया बीयां आणि चींधीया ऐसें पडीलें असे : तें देखौनि महादाइसांसि न मनेचि : बिढारा आलीं : आणि भटोबासांदेखत तयां सिक्षापिलें : बाइं दंडवत करूनि मानिलें : ॥१६६॥"
    },
    {
        "ID": 167,
        "aadi": "१६७) तथा ‘रुक्मिणिसैंवर’ - गायेणीं बाइयां अव्हेरणें ॥",
        "smruti": "माहादाइसें अटणा गेली होतीं : तयांपुढां एकी बाइया अटणि होतीया: तेहीं रात्री ंवोसरीयेवरि ‘रुक्मिणिसैंवर’ गाइलें : सकाळि निगालीया : तवं एरी दीं तया निद्रास्थाना महादाइसें आलिं : घरीचां म्हणितलें : आइ काही ंगीत गा कां : तवं महादाइसीं म्हणितलें : आइ आम्हां गीत नेणो : तवं तिं म्हणितलें : कालि एकें आइसें आलीं : तेहीं कैसे बरवे गीत गाइले : तें महादाइसीं आइकीलें : आणि न मनेचि : मग पुढां त्या महादाइसांसि भेटलीया: तवं महादाइसें संभाषण न करीतिचि : विभागु केला :॥१६७॥"
    },
    {
        "ID": 168,
        "aadi": "१६८) म्हातारी धर्मरक्षणानुवादें भटीं बाइया सिक्षापणें ॥",
        "smruti": "महादाइसें तयां बाइयां न भेटतीचि यैसे भटोबासीं आइकीलें : आणि तोखौनि म्हणितलें : म्हातारी माझेया धर्मासि रक्षण गा : मग केतुलेनि काळें त्या बाइया आलीया: तिया भटोबासीं सिक्षापिलीया:॥ शोधु :।: मग तैंलागौनि कव्हणि कोठें काहीं गाति ना : ॥१६८॥"
    },
    {
        "ID": 169,
        "aadi": "१६९) अटनि वीजनप्रसंगें म्हाइंभटा महादाइसीं सिक्षापणें ॥",
        "smruti": "महादाइसें गेलीं होतीं : आणि म्हाइंभटही गेले होते : गावां एकि म्हाइंभटातें आइकौनि महादाइसें भेटावेया आलीं : उचितें वीजनें पाहीलीं : तवं तेथ म्हाइंभट नव्हते : ते एकी मळां होते : तेथ भेटी जाली : अवघी क्रीया जाली : धर्मवार्ताप्रसंगे महादाइसीं म्हणितलें : ईश्वरविरह्या पुरुषाचीं यें तंव वीजनें नव्हति : यें सलागां पुरुषांचीं वीजनें : यैसें धर्मद्वारें महादाइसीं दाखवीलें : ते म्हाइंभटीं मानिले : थोर सुख जालें : ॥१६९॥"
    },
    {
        "ID": 170,
        "aadi": "१७०) गळितफळानुवादु ॥",
        "smruti": "एक वेळ कोण्हा एका प्रस्तावेयावरि भटोबासीं म्हणितलें : ब्रह्मविद्येचा उपदेशिया साधन चरितार्थ करी तरि ईश्वरप्राप्ति होये : ना गळीत होये तरि मुख्य देवतेचें फळ होये : यैसें भटोबासीं अनुवादीलें :॥१७०॥"
    },
    {
        "ID": 171,
        "aadi": "१७१) बाइयां शब्दार्थ घोकवणें ॥",
        "smruti": "एकु दिसु भटोबासीं म्हणितलें : बाइयां व्याख्यान न धरे : शब्द शब्दार्थ सवेंचि घोकवा : ॥१७१॥"
    },
    {
        "ID": 172,
        "aadi": "१७२) म्हाइंभटीं ब्राह्मणा प्रत्योतर देणें ॥",
        "smruti": "म्हाइंभट एकी ठाइ पोथी वाचीत होते : तवं तेथ एक विद्वांस आला : तेणें उभयाठाकोनि एकु दोनि शब्द आइकीले : आणि म्हणितलें : अबद्ध अबद्ध अबद्ध : यैसी त्रीसुधी :॥: म्हाइंभटीं यैसें पाहूनि म्हणितलें : तोंड अबद्ध तरि वाचिजायें : पोथी अबद्ध तरि फाडिजाये : आणि तो क्षोभला : ॥१७२॥"
    },
    {
        "ID": 173,
        "aadi": "१७३) तथा शुद्रा ‘शुभं नास्ति ’ श्रवणें : ब्राह्मणाप्रति वाक्य देणें ॥",
        "smruti": "गावीं एकी म्हाइंभट भिक्षा करूनि नदीं उदका गेले : वाळुवंटिं विहीरां उदक भरीत होते : तेथ विद्वांस एकु होता : तेणें म्हणितलें : शूद्रस्य शुभं नास्ति: म्हाइंभटीं यैसें पाहूनि म्हणितलें : ब्राह्मणस्य विशेषत: । येतुलेनि तो क्षोभला : ॥१७३॥"
    },
    {
        "ID": 174,
        "aadi": "१७४) म्हाइंभटीं ‘रुक्मिणिसैंवर’ करणें ॥",
        "smruti": "एकु दीसु म्हाइंभटीं : लक्ष्मीघरभटीं महादाइसांतें म्हणितलें : समोरें ‘रुक्मिणिसैंवर’ कां न करा : महादाइसी म्हणितलें : मज काइ करवैल : तैं गोसावीं वरु दीधला म्हणौनि स्फुरलें : म्हाइंभटीं : लक्ष्मीघरभटीं म्हणितलें : तरि आम्ही शब्द घडउनि : (आणि) तुम्हीं गा : महादाइसीं मानिलें : (मग तेहीं शब्द घडउं घडउं पदें बांधिलीं : आणि महादाइसीं गाइलीं :) यापरी दुसरी माळ केली : ॥१७४ ॥"
    },
    {
        "ID": 175,
        "aadi": "१७५) महादाइसा - प्रश्नें जेचि गति बाइसां तेचि असन्निधानिचेयां म्हणणें ॥",
        "smruti": "एकु दीसु महादाइसी वैराग्यनिष्टता देखोनि भटोबासांतें म्हणितलें : नागदेया आमतें गोसावीं लाळीलें : ताळीलें : म्हणौनि अनुसरलों : आणि यें न देखतया देवाकारणें अनुसरलीं असति : हळवैलीं : पळवैलीं : तरि यांसि काइ होइल : भटोबासीं म्हणितलें : रूपै जेचि गति (सन्निधानिचेया) बाइसांसि होइल : तेचि यांसि होइल : यैसी भटोबासीं थोरी प्रसंसीली : ॥१७५॥"
    },
    {
        "ID": 176,
        "aadi": "१७६) तथा प्रश्नें पर्वागमनिं द्विगुणानुष्ठान - कथन ॥",
        "smruti": "एक वेळ पर्वाचां दिसीं महादाइसीं भटोबासांतें पुसिलें : हां गा नागदेया: पर्वा आलेया काइ करावें : भटोबासीं म्हणितलें : (पर्वाची दीसीं ) दुना जाप्य करावा: दुनि प्रसादसेवा करावी : ईश्वरपरायेणा परमेश्वरस्मरणिं सदा पर्व असे: हा महात्मेयांचा वीधि :॥: आर्तिया अवस्वरू : अभ्यागत : वस्त्रपूजा : हा वासनिकाचा वीधि :॥: शोधु :।: असतेनि पदार्थैं असीकेयाचा वीधि यैसें भटोबासीं सांघितलें : तें महादाइसीं नमस्करूनि मानिलें : ॥१७६॥"
    },
    {
        "ID": 177,
        "aadi": "१७७) नौगावी महादाइसां भेटि : दिवस - संख्यावीधानिं कोथळेनसीं वीधान सांघणें ॥",
        "smruti": "महादाइसें नौगावीं होति: एकु दिसु भटोबास निंबाहूनि महादाइसांसि भेटावेया आले : भेटि जाली : (बारा दिवस भेटीचें वीधान जाले : तवं कोथळोबास अभ्यागत आले : भेटि जाली :) श्रमनिवृति जाली : मग भोजनाचा अवसरीं भटोबासीं म्हणितलें : रूपै माझीये भेटीचे दीवस जाले : आतां तुम्हा कोथळेनिसीं वीधान : तवं कोथळोबासीं म्हणितलें : भटो भेटीचे दिवस कीती : भटोबासीं म्हणितलें : बारा दिवस हा पाठ : अठरा दिवस हा अर्थ : ॥ शोधु : । दोष न निफजत : अपूर्वचि साधे तंव असावें हा सिधांत : ॥ ० ॥ मग माहादाइसीं कोथळोबासासीं एकत्र खानपान केलें : वस्त्रे ंपालटीलीं: मग भटोबास निंबेयासि आले : ॥१७७॥"
    },
    {
        "ID": 178,
        "aadi": "१७८) भिक्षु वराडागमनीं श्रीप्रभुकन्या आउ बळवतरें सांघणें ॥",
        "smruti": "भिक्षुकें वराडासि जाति : तयांतें भटोंबास म्हणति: आधीं गोसावियांचिये कन्येसि भेटावें : मग ऋद्धिपुरा जावें : ऋधिपुरीं आधीं आउवेसि भेटावें : मग मढुं नमस्करावा : मग प्रदेसीं अटन करावें : यैसें जे जाये तयांतें निरूपति : मग भिक्षुक तैसेचि करीति ॥१७८॥"
    },
    {
        "ID": 179,
        "aadi": "१७९) उपानौह सांघणें ॥",
        "smruti": "भटोबासांचिया उपानौह सिष्य झाडूनि यत्न करीति : कदाचित कोण्ही वीसरति : तरि पंडितबास झाडूनि ठेवीति : एकु दि कवण्हि ठेवीलीया नाहीं : ते एकीं उपानौ स्वानें नेली : अवस्वरीं पाहीलीया तवं एकि नाहीं : तें देखौनि भटोबासीं म्हणितलें : माझिया वाहाना पंडित ठेवी म्हणौनि जतन होति : आतां जा : पैले गारीआंतु होति : आणिली : अवघेयांसि आश्चर्य जालें : ॥१७९॥"
    },
    {
        "ID": 180,
        "aadi": "१८०) गौराइ - भिक्षासीधि - कथन ॥",
        "smruti": "एकु दिसु इंद्रभटांचां गौराइ भिक्षा केली : भटोबासीं म्हणितलें : गौराइ तुझी भिक्षा सीधि जाइल : तुझा मनोधर्म गोसावीं सांघीतला आहे : गौरीइसां सुख झालें : ॥१८०॥"
    },
    {
        "ID": 181,
        "aadi": "१८१) लखुदेवोबा झोळीये लग्नानुवादु ॥",
        "smruti": "एकु दिसु भटोबासीं लखुदेवो बासांतें म्हणितलें : लखुदेया तुज आणि झोळीये लग्न लावीलें आहे : ॥१८१॥"
    },
    {
        "ID": 182,
        "aadi": "१८२) उपाध्यां रावंसगांवीं वासु सांघणें ॥",
        "smruti": "उपाधीं भटोबासांपासि भिक्षा केली : बहुत अक्षम जाले : मग भटोबासीं म्हणितलें : उपाध्यहो तुम्ही रावंसगांवीं राहा : । शोधु : । दादो तुम्हीं ॥ तुमची निंदा कोण्ही न करी : तुम्हा गोसावीं वरु दीधला असे : मग ते रावंसगावीं असति : ॥१८२॥"
    },
    {
        "ID": 183,
        "aadi": "१८३) तथा कमळाइसां अनुसरण ॥",
        "smruti": "कमळाइसें तिथें उपाध्यबासांची धाडी : तयांचे हातरीते आइकौनि उपाध्यबास तयांतें घेउनि आले : मार्गीं श्रवण केलें : मग भटोबासांपासि आणिलीं: निरोवीलीं : मागौते भटोबासांकरवि श्रवण करवीलें : झोळी देववीली : श्रवण करीतां भटोबासीं म्हणितलें : दादो तुम्ही काइ आणि (क) देवो सांघीतला : आणि मी काइ आणिक देवो सांघैन : ना भटो तुम्हांसि गोसावीं अधीकरण केलें असें : तुम्हा देवें देवो सांघितला तो सांघाल : मग भटोबासीं मागौतें श्रवण देउनि भीक्षा दीधलि : केतुले एक दिं भटोबसांचिये सन्निधीसि होति : परि गुरुकुळ तयांतें उपाध्यबासांचीचि सिष्ये म्हणति : मग रावंसगावां गेलीं : तेथ तेहीं उपाध्यबासांची सूश्रुषा केली : ॥१८३॥"
    },
    {
        "ID": 184,
        "aadi": "१८४) अभ्यागतागमनिं धर्मवार्ता - भविष्य कथन ॥",
        "smruti": "एकु दिसु सकाळिंचि भटोबासीं समस्तांतें म्हणितलें : आजि कव्हणि विजना जावों नको गा : आजि अभ्यागत एतील : थोर धर्मवाती होइल : यैसें भविष्य सांगितलें : मग कव्हणी विजना न वचेचि : तवं केशोबास आणि गोपाळपंडित यैसें एकत्र मिळौनि आले : भेटी जालीया: संभ्रमु जाला : मग बरवी अपूर्व धर्मवार्ता जालि : अवघेंयां मंगळ काळु जाला : आश्चर्यैं जालें : ॥१८४॥"
    },
    {
        "ID": 185,
        "aadi": "१८५) रिक्दोदकपानभाषणि आनोबाणित जळु - स्वीकारु : ॥",
        "smruti": "रात्रीं भटोबासांतें तृषा लागली : उदकपात्रीं उदक पाहीलें : तवं उदक नाहीं : मग रांजना भरूं गेले : तवं तेथही नाहीं : मग म्हणितलें : राजंणि पाणि नाहीं मां : तें आनोबासीं आइकीलें : आणि घागरि घेउनि उदकां गेले : गंगे भरूनि घेउनि आले : भटोबासांचे उदकपात्र भरीलें : ॥ शोधु : । दंडवत भरूनि भटोबासांते म्हणितलें : भटो हें उदक घेयावें : भटोबासीं घेतलें : मग उरलें तें रांजणि घातलें : आणिकी घागरि भरूनि आणिलें तेंही रांजणि घातलें : आणि भटोबासांची वास पाहीली : तवं भटोबास पुरे न म्हणतिचि : मग आणिकि भरूनि आणिली : तेही रांजणि रीचवीली : माघौति भटोबासांची वास पाहिली : तर्‍ही भटोबास उगेचि : मग गोपाळपंडितीं अवघाचि रांजणु भरीला : ॥ शोधु :॥ वासनिक धर्माचि आंतु ॥१८५॥"
    },
    {
        "ID": 186,
        "aadi": "१८६) तथा पुनरागमनिं जाया- दुख - निवृति ॥",
        "smruti": "गोपाळपंडित गावां गेले : तवं तयांचि ब्राह्मणी सरली : तयांसि थोर दुख जाले : मग भटोबासांचिये भेटीसि आले : आणि तें दुख निरपौनि काढलें : ॥ शोधु : ॥ भटोबासांपुढे सांघितलें ॥१८६॥"
    },
    {
        "ID": 187,
        "aadi": "१८७) अनंताकोचा पैकु - अनुसरणानुवादु ॥",
        "smruti": "एकु दिं भटोबासीं म्हणितलें : हा अनंतकोचा पैकु मज अवघा कानाखुरांसकट अनुसरला गा : यैसें भटोबासीं अनुवादीलें : अनंतकोचे ते आनोबासाचे आजे : आणि सारंगपाणि ते पिते : यां अवघेयां गोसावियांचे दर्शन जालें होतें ॥१८७॥"
    },
    {
        "ID": 188,
        "aadi": "१८८) ब्राह्मणा प्रत्युतर - प्रदायेनी भीक्षा देणें ॥",
        "smruti": "एकु दिं भटोबास बैसले असति : तवं ब्राह्मण एकु भटोबासांचेया दर्शना आला : तो नमस्कारु न करीतु उगाचि बैसला : तवं एकीं म्हणितलें : भटो नमस्कारूं न करा : तेणें म्हणितलें : यांहांसि सीखासूत्र नाहीं : यांहांसि दंडवत न करूं : तवं भटोबासीं म्हणितलें : तुम्ही आपुलेयां मायाबहिणीते दंडवतें करीता : त्यांसि काइ सीखासूत्रें असेति : आणि तेणें येउनि दंडवत केलें : भिक्षा केली : अनुसरला : ॥१८८॥"
    },
    {
        "ID": 189,
        "aadi": "१८९) महात्मेया गौराइ - सदृशाचारु - कथन ॥",
        "smruti": "एकु दिसु भटोबासीं एकावरूनि म्हणितलें : यें उंबरी गौराइसें उठीतील - बैसतील तैसेयां उठावें - बैसावें : ॥ शोधु : ॥ यांतु यैसें सांघितलें : आपणयां स्वता आचारु न ये : नुमटे : तरि वृधासारीखे वर्तावे : ॥१८९॥"
    },
    {
        "ID": 190,
        "aadi": "१९०) ऋद्धिपुरा प्रयाण ॥",
        "smruti": "एकवेळ भटोबास ऋद्धिपुरा निगाले : ॥ शोधु : ॥ समस्तांसमवेत क्रमोपक्रमें सावळापुरा आले : तैं तेथ गोसावीयांची लेकिं होतिं किं नव्हति: हें नेणिजे : होति तिया वासना : तियेसि भेटोनि ऋद्धिपुरासि आले : ॥१९०॥"
    },
    {
        "ID": 191,
        "aadi": "१९१) आउ भेटि : मढु नमस्करणें ॥",
        "smruti": "तवं तेथ आउसें होति : आधी त्यांसि भेटले : मग मढु जगति नमस्करीलि: मग कीति एक दीस राहीले : ॥१९१॥"
    },
    {
        "ID": 192,
        "aadi": "१९२) ईश्वरसदृश पुरुषागमनिं म्हाइंभटांकरविं पूर्वप्रश्न करवणें ॥",
        "smruti": "एक वेळ भटोबास यैसे तीर्थविशेषें अटना गेले होते : समीपचि तळेगावांकडे होते : म्हाइंभट - मुख्य अवघेचि मढीं होते : तवं गोसावियांसारीखे पुरुषु एक आले : येउनि आबाइसांचिया ओटेयावरि निवांत बैसले : म्हाइंभटमुख्य अवघींचि हरीखैलीं : आपलवलें : यैसें प्रत्यया आलें : जें गोसावी होति : मग म्हाइंभटीं भटोबासांते बोलावूं पाठवीलें : भटोबास तेथचि तळेगावांपासि होते : भटोबासांपुढां सांघितलें : भटोबासीं आइकौनि म्हणितलें : जा तेथ म्हाइंभट असति तयांतें यैसें म्हणावे : तुम्हासिं गोसावीं प्रथम भेटिं जो प्रश्नु केला तो तयां करावा : तयासि जरि तेहीं प्रत्योतर दीधलें : तरि मागुतें मातें बोलावूं पाठवावें : मग ते गेले : तैसेंचि म्हाइंभटांपुढे सांगितलें : तिं म्हणितलें : हो कां : मग म्हाइंभटी तयासि प्रश्नु केला: म्हाइंभटीं म्हणितलें : संसृती - छेदु होये : यैसी काहीं प्रतीति आति : तवं तेहीं पुरुषीं म्हणितलें : तें नाथ जाणे : म्हणौनि कानावरि हातु ठेविला : मग ते म्हाइंभटीं बुधिचि बाहीरी नेले: मग भटोबासांतें सांघौनि पाठवीलें : भटोबास आले : अवघें सांगितलें : तें आइकौनि भटोबासीं म्हणितलें : हा मढु नागवला होता : ॥१९२॥"
    },
    {
        "ID": 193,
        "aadi": "१९३) कोथळोबा - जळावग्रहणीं उमाइ - कोपनिं म्हाइंभटीं सिक्षापण ॥",
        "smruti": "कोथळोबा तान्हैले एकु दिं उमाइसांचीये करवतीयेचें पाणि न पुसत प्याले : तवं उमाइसें कोपलीं : तूं शूद्र माझीये करवतीयेचें पाणि कां प्यालासि : तंव ते म्हाइंभटीं आइकीलें : मग म्हणितलें : हें यैसें काइ उमाइसें : तुम्हा दोहीं देवांचा संबंधु : आणि आबाइसांसारखी माता : भटोबासांसारीखें बंधु : आणि तुमचे आझूनि अज्ञान फिटलें नाहीं : आहा यैसें तुम्हा काइ जालें : कोथळेयासारीखें पात्र जर तुमचीये करवतीयेचें पाणि पी तरि तुझें दैव भाग्य नव्हे : यैसी सिक्षापीलीं : मग तियें अनुतापलीं : म्हाइंभटीं म्हणितलें : घाला कोथळेयांसि दंडवत : हो कां : मग उमाइसीं कोथळोबासांसी दंडवत घातलें : नेणेंचि बा : चुकलीये पापीणि : ॥ शोधु : । मग कोथळोबान तयांतें उठवीलें : ॥१९३॥"
    },
    {
        "ID": 194,
        "aadi": "१९४) तथा म्हाइंभट - विज्ञापणिं ‘महावाक्य’ सांघणें ॥",
        "smruti": "म्हाइंभटीं तियेचि काळीं भटोबासांसि दंडवत घातलें : आणि म्हणितलें : भटो : तुम्ही उमाइसांसि ‘महावाक्य’ सांघावें : भटोबासीं म्हणितलें : तुम्ही कां न सांगा : तिं म्हणितलें : तुमतें गोसावीं अधिकरण केलें असें : तवं भटोबासीं म्हणितलें : म्हाइंभटो : गोसावियांपासौनि नव्हेचि तें मजपासौनि कैसें होइल : पूर्वि गोसावीं मातें म्हणितलें : येथचें गोमटें तें काइ तुझेनि भाउपणें होइल : तवं म्हाइंभटीं म्हणितलें : गोसावीं बेलोपुरीं यैसें म्हणितलें असें कीं : तुम्हांपासौनि सातां पाचां होइल : ॥ शोधु : । मग भटोबासीं उमाइसां धर्मु घोकविला : मग तैंपासोनि उमाइसां मार्गावरि थोरु बुधि आली : ॥१९४॥"
    },
    {
        "ID": 195,
        "aadi": "१९५) निरालंबनता -श्रवणें कोथळोबा - निर्गमनिं एकांतस्थानप्रसंसा ॥",
        "smruti": "एकु दिसु भटोबास धर्मवार्ता करीत होते : प्रधानत्वें ‘असतीपरि’ : भटोबांसी म्हणितलें : कोण्हांसि प्रसादु आलंबन : कोण्हांसि शास्त्र आलंबन : कोण्हांसि येल्हो आलंबन : कोण्हांसि मी आलंबन : परि यैसा कोण्ही मायेचां पोटी जन्मला नाहीं : जो देसावरि खांडें काढूनि जाये : यैसें निरूपण करीताति : तवं कोथळोबायें म्हणितलें : नाहीं कैसा : हा नव्हे मी कोथळा : म्हणौनि बाहे आफळीली : आणि भटोबासांसि दंडवत घालूनि नीगालें : भटोबासीं म्हणितलें : कोथळा तेथ जाइल : जेथ पायें हाणीतलेयां सीस नेणिजे : । शोधु : । ऐसें एकांती - स्थान प्रसंसिलें : ॥१९५॥"
    },
    {
        "ID": 196,
        "aadi": "१९६) आउ - अभ्यागत - निराकरणी म्हाइंभटां सीक्षापणें ॥",
        "smruti": "एकवेळ आउसिं म्हाइंभटातें प्रार्थिलें : माझें काही ंघेयावें : ते म्हाइंभटीं निराकरीलें :॥: शोधु :॥ भटोबास अटना गेले होते : तेथ तेहीं आइकिलें : जें म्हाइंभट आउवेचें न घेतीचि : ॥ मग म्हाइंभट अटनिं भटोबासांतें भेटले : मग भटोबास कोपले : भटोबासीं म्हणितलें : हां गा जे आउ पुढां पळे : आणि गोसावी बुझावेया पाठीं लागति : आउवेचें अन्न स्वीकरीलेयावीन आरोगण न करीति : यैसी लाळीली : ताळीली : ते आउवेचें नेघीजे : तरि देवाचेंचि नेघीजे म्हणा : यैसी म्हाइंभटाप्रति आउसांची प्रसंसा बोलिले : ॥१९६॥"
    },
    {
        "ID": 197,
        "aadi": "१९७) तथा अनुतप्त म्हाइंभटीं आउसां भोजन मागणें ॥",
        "smruti": "शोधु :॥ येतुलेनि म्हाइंभट अनुतापले : मग भटोबासातें पुसौनि म्हाइंभट मागौते गेले : आउसांसि साष्टांग दंडवत घातलें : आणि म्हणीतलें : आउवे तुम्हीं मज जेउं घाला : तुम्हीं म्हणत होतीति तैं मीं जें नेघेचि : तें माझें अनुचीत हो : आतां घाला : आउसीं म्हणितलें : हो कां रे उठि उठि : म्हणौनि उठवीलें : तुम्हीं माझेया चक्रस्वामीचीया धुरा : म्हणौनि आउसीं अन्न केलें : मग म्हाइंभटा प्रसादाचां पात्रीं वाढीलें : मग म्हाइंभट तृप्तिपर्यंत जेविले : ॥ शोधु : । : तें भटोबासीं आइकिलें : मग सुख जालें : ॥१९७॥"
    },
    {
        "ID": 198,
        "aadi": "१९८) म्हाइंभटा देहावसान ॥",
        "smruti": "एक वेळ म्हाइंभट अटना गेले होतें : तवं अटनिं तयांसि असक्ति उपनली :॥: शोधु :।: तेणेंचि प्रांतें उमाइसें आलीं होति : तवं म्हाइंभटांसि भेटि जाली : तयांतें म्हाइंभटीं म्हणितलें : उमाइ तुम्हीं मज ऋद्धिपुरासि नेयावें : तिही म्हणितलें : हो कां म्हाइंभटो : नेइन : मग उमाइसांपासि वांकि सांखळेयांची मुदी होति : ते तिहीं गाहाण घातली : मग मोलें दांडि करूंनि रुधिपुरासि आणिलें : (माहाद्वारीं दांडी उतरली : म्हाइंभट आले आइकौनि भटोबास साउमे आले :) माहाद्वारापासि भेटि जाली : भटोबासांतें म्हाइंभटीं म्हणितलें : भटो निडळावरि पावो ठेवा: म्हणौनि भटोबासांचा पावो हातीं धरीला : भटोबासीं म्हणितलें : निडळावरि श्रीचरणु तो गोसावीयांचा किं : मियां निडळावरि हातु ठेवावा कीं : म्हणौनि हातु ठेवीला :॥: शोधु :।: मग जगतीआंतु आणिलें : बरविये ठाइ ठावो केला :॥ मग एकु दीसु म्हाइंभटीं भटोबासांतें म्हणितलें : भटो मज देवो होइल : तवं यैसें येहीं कां म्हणितलें : म्हणौनि भटोबास नावेक उगेचि राहीले : तवं तेणें तयां अधिकचि दु: ख वाटलें : म्हाइंभटीं म्हणितलें : मीं पापीया : मज देवो काइ होइल : म्हणौनि दु:ख केलें : मग भटोबासीं म्हणितलें : म्हाइंभटो तुम्हासि दोहिं देवांचे सन्निधानदास्य : आणि तुम्ही ऐसें कां बोलीलेति : म्हाइंभटी म्हणिंतलें : भटोतुमचेनि मुखें अन्यथा न निगे कीं : भटोबासीं म्हणितलें : जैं गोसावी निवासां राज्य करीत होते : तैं तेथ तुम्ही महाजनांसरिसे आले होतेति : आणि गोसावियांचें दर्शन नेघत गेलेति : तेव्हेळी मीयां कटाक्षूनि गोसावियांतें म्हणितलें : जी जी गोसावियांचा म्हांयां आला होता : परि दर्शना न येचि : यावरि गोसावी म्हणितले ं: न यो कां गा : येइल तैं तोचि येउं जाणैल किं : यैसा गोसांवी तुमचा निर्वचु केला : तुम्हां जरि देवो नव्हे : तरि कोण्हाहीं देव नव्हे : म्हणौनि तुम्हां देवो होइल : यैसें भटोबासीं निर्वचीलें : मग म्हाइंभटीं म्हणितलें : माझें काहीं वोखटें नेघावे : म्हणौनि हात जोडूनि निडळावरि ठेविले : आणि माझा निक्षेपु चणाख्यपासि करावा : यैतुलेनि म्हाइंभटांचे देहावसन जालें : मग भटोबासीं तेथ निक्षेपु केला : ॥ शोधु : ॥ भटोबास - मुख्य अवघेया थोर दुख जालें : मग तैसेचि भटोबास गंगातीरा निगाले : ॥१९८॥"
    },
    {
        "ID": 199,
        "aadi": "१९९) गंगातीराप्रयाणिं आउ चाल म्हणणें ॥",
        "smruti": "भटोबास गंगातीरा निगाले : निगतां आउसातें म्हणितलें : आउवें गंगातीरा चाल जाउं : तवं आउसीं म्हणितलें : न ये रे बा नागना : चक्रस्वामीविण ते गंगातिर तांबाजाळि जळताये रे : यैसें म्हणितलें : परि न येतिचि : मग भटोबास मढु नमस्करूनि निगाले : ॥१९९॥"
    },
    {
        "ID": 200,
        "aadi": "२००) मार्गी परंडकर गौराइदत (त्त) डोचें उदक - स्वीकारु ॥",
        "smruti": "परंडकर गौराइसें :॥: कवीबासांचिया वासना पोमाइसें : ॥ तिये भटोबासांचीं सिष्यें : तेहीं नारियेळीं पाणि घालूनि मेने (णें) तोंड लिंपौनि परवंटीं सा मास वाहीलें : प्रतीदीनिं एक फेडीति : एक भरीति : परि कव्हणिचि नेणति: यैसा एकु दीसीं भटोबास मार्गीं जात असति : तवं तहान लागली : ॥ अवघेयांतें पुसीलें : कोण्हाजवळि पाणि आहे गा : आपुलालां उदकपात्रीं पाहीलें : तवं पाणि नाहीं : मग गौराइसांतें पुसीलें : गौराइ तुजपासि पाणि आहे : होय भटो आहे : म्हणौनि परवंटीचा डो काढीला : भटोबासांतें उदक संपादिलें : भटोबासीं उदक घेतलें : आणि तो डो हातीं धरूनि म्हणितलें : हा पाणिये भरला डो : हे सा मास वाहाते गा : तें साही मासांचे स्वीकारांतु पडीलें गा : तें अवघेयां आश्चर्य जालें : मग वसतीचेया गावां आले : ॥२००॥"
    },
    {
        "ID": 201,
        "aadi": "२०१) प्रतिष्टाना येणें ॥",
        "smruti": "मग तैसेचि भटोबास क्रमेंक्रमेंचि प्रतिष्टानासि आले : ॥ शोधु ॥ प्रतिष्टान नमस्करीलें : आणि सवेंचि निगों आदरीलें : ॥ तवं केशोबासीं म्हणितलें : भटो येथ राहों : भटोबासीं म्हणितलें : पैठण रुधिपुरीचे भात मज वेळवति ना गा : येथ मज नमस्कारु घेववेति ना : म्हणौनि येथ मज बहुत दी वास्तव्य होववेना : ॥ शोधु । मग एकु दोनी दीस होते : ॥२०१॥"
    },
    {
        "ID": 202,
        "aadi": "२०२) प्रतिष्टानीं भटाज्ञा भास्करभटीं संन्यासीयां पराजयो करणें ॥",
        "smruti": "कवीबास : ॥ एकु दीसु कवीस्वरीं म्हणितलें : भटो संन्यासियांसि गोष्टि करूं : भटोबासीं म्हणितलें : (भानभटो -ख, घ) : तूं म्हणौनि नको करूं : तेचि पदन पाडीति तरि करी : परि तवं एकु दीसु कोठें नेणों योग पुरला : कवीस्वरीं निरोतर केलें : संन्यासीयां दैन्य जालें : ॥२०२॥"
    },
    {
        "ID": 203,
        "aadi": "२०३) तथा पींपळेस्वरां न वच म्हणणें ॥",
        "smruti": "मग तियेचि काळी कीं आणिक काळीं जालें तें नेणिजे : एकु दिसु भटोबासीं कवीस्वरबासांतें म्हणितलें : टो : तूं पींपळेस्वरां न वच : परी कवीस्वरांसि अंत:करणें जावें ऐसेचि होतें :॥२०३॥"
    },
    {
        "ID": 204,
        "aadi": "२०४) पींपळेस्वरीं कवीस्वर - चर्चा ॥",
        "smruti": "एकु विद्वांस प्रतिष्ठानासि आला : तो सकळ विद्वांसांसि तन वोरिलें : ऐसें ब्रीद पढवी : परि त्यासि कोण्ही पुरे नव्हे : तो पींपळेस्वरीं पुराण सांघो लागला : भटोबासीं कवीस्वरांसि वारीलें होतें : परि कवीस्वरबास कव्हणा न कळत तेथ गेले : तवं तो पींपळेश्वरीं पांडित्य करीत असे : सभा घन दाटली असे : कवीस्वरबास द्वारसंकेसिं टेकूनि आइको लागले : तवं एकिं ठाइ (एकिं) चुकि देखीली : आणि कवीस्वरीं म्हणितलें : अबध : अबध : अबध : तेणें म्हणितलें : यैसें सामोरे येइजो : कैसें अबध : मग त्यांपासिं गेेले : बैसले : मग जो श्लोकु वाखाणित होता तोचि त्याकरविं म्हणविला : मग म्हणितलें : हा पाठूचि यैसा नव्हे : मग आपण म्हणितला : तो त्यांचा कळांसि बैसला : ॥ शोधु :। मग म्हणितलें : आता वाखाणा : मग तेणें वाखाणिला : तो कवीस्वरबासीं वीतंडीला : ॥ तेणें कवीस्वरबासांते म्हणितलें: आतां तुम्ही वाखाणा : मग कवीस्वरबासीं श्लोक वाखाणिला : तयातें म्हणितलें : कां हा अर्थ आता जाला : तेणे म्हणितले : होये जाला : कवीस्वरबासी म्हणीतले : अर्थु नाहीं जाला : मग तोही अर्थ दूषीला : मग म्हणितलें : अर्थ तो ऐसा किं : म्हणौनि आणिकीपरी वाखाणिला : कां आता अर्थ जाला : ना होये जाला : मागौतें म्हणितलें : नाही जाला : यैसा दाहींपरी वाखाणूनि दाखवीला : ॥ शोधु : ॥ यैसें तयाचें अंत:करण चंद्रमय जालें : सभेसि थोर आश्चर्ये जालें : ॥ मग तेणें विद्वांसें म्हणितले : तुम्ही कवण : कवीस्वरबासीं सिघ्र वाक्येचि उत्तर दीधलें : हा श्लोकु म्हणितला : केचित्खंडन-गंडदंडितजगद्धीराधिपस्संस्फुरत् । तर्काखर्वकुगर्वपर्वतसमारूढा विमूढा भृशम ॥ काव्याळापकळापकेळिकुशळा: श्रृंगारवीरावृता : । केचित्कृष्णकथासु सुंदरमतिस्तद्भास्करोऽहं कवि: ॥१॥ तो मीं कवि भास्करु: ऐसें सांघितलें : मग तेणें विद्वांस म्हणितलें : तुम्ही मनुष्य नव्हा : तुम्ही येथची अधिष्ठाती देवता मूर्तिधारी जालीं : माझा गर्व झाडावेया : तवं कवीस्वरबासीं म्हणितलें : आम्ही देवता नव्हों : आम्ही वेधवंती नागदेवभटांचे : यैसा तयांचा गर्व हरीला : मग बीढारा आले : ॥ शोधु : । मग भटोबासांपासि आपण सांघितले कीं नाहीं : हें नेणिजे : परि नगरजना थोर आश्चर्ये जालें : ॥२०४॥"
    },
    {
        "ID": 205,
        "aadi": "२०५) निंबेयागमनिं पुडती वास करणें ॥",
        "smruti": "शोधु : । मग भटोबास निंबेयासि आले : मागुते निंबां राहीले : हें तिसरेनि येणें : आणि अटनिहूनि जाणें : येणें : तें बहुत वेळां असे : ॥२०५॥"
    },
    {
        "ID": 206,
        "aadi": "२०६) विहीटेकारां गौराइसां संबंधूनि बोलावणें ॥",
        "smruti": "शोधु : । विहीटेकारीं गौराइसीं भटोबासांपासि भीक्षा केली : एकु दीसु तियें भटोबासांतें पुसौनि अटनासि गेली : अटन करीत करीतां विहीटेयासि गेलीं : तेथ संबंधियांचां गांवि राहीलीं : केतुलेयां एकां दीसां तयां सांघातें होता : तियें भटोबासांसि भेटावेया आलीं : तयांतें भटोबासीं म्हणितलें : गौराइ कें वो : तियें म्हणितलें : तियें संबंधियाचां गाविं असति : भटोबासीं म्हणितलें : धर्माकारणें माहारवाडा तरि संबंधु तो माहारवाडा : आणि तिचा धर्मु तो मी येथ असे : ते तेथ कां गेली : जा बोलावा : मग तियें गेलीं : बोलावूनि आणिलीं : मग भटोबासीं निरूपण केलें : प्रधानत्वें संबंधाचे : ॥ मग तिहीं म्हणितलें : भटो ‘सेवट’ केतुकियांते म्हणितलें : भटोबासीं म्हणितलें आपुलां गावींहूनि सात मंडळें सांडूनी जाइजे : यातें सेवटु म्हणिजे : ॥ शोधु : । मंडळ प्रदेशु: ॥ यैसें भटोबासीं निरूपण केलें : ॥२०६॥"
    },
    {
        "ID": 207,
        "aadi": "२०७) काळाक्षरीं वेधु (- बोधु -) निराकरण ॥",
        "smruti": "एक वेळ धर्मवार्ताप्रसंगी भटोबासीं म्हणितलें : हें शास्त्र आपुलीया युक्तिं न घोकावें : काळाक्षरापासौनि वेधु: बोधु नाहीं : गुरुमुखें शास्त्रश्रवणा सबीजता होये : तें का ना : स्वयं परमेश्वरु ब्रह्मविद्या देति : कां अधिकरणातें अधिकरूनि देति : म्हणौनि काळाक्षरीं वेधु: बोधु नाहीं: ॥ शोधु : ॥ एवं आपुलीया युक्ती शास्त्र न अभ्यासीजे: जेथ शास्त्राचें मुख तेथ अभ्यासीजे : चर्चिजे : यैसें सांघितलें : ॥२०७॥"
    },
    {
        "ID": 208,
        "aadi": "२०८) रजतमाश्रयें धर्महानी - कथन ॥",
        "smruti": "एकु दीसु धर्मवार्ताप्रसंगे भटोबासीं म्हणितलें: राजसें : तामसें : जें मनुष्यें : तयांचा संसर्गु न करावा : विषयेरूप मनुष्यें : विषयरूप पदार्थ : यांचा आश्रो धरीलेया तात्काळिकचि धर्महानि होइल : ॥ पाठांतर : । राजसां - तामसांचे रजतम : येमनेम शास्त्रें झाडावें : मग तयांचा संसर्गु करावा : ॥२०८॥"
    },
    {
        "ID": 209,
        "aadi": "२०९) नागाइ - शास्त्रसंवाद - शोधनि उभयां लाभानुवादु ॥",
        "smruti": "नागइसें तियें भटोबासांची नाति : महेश्वरपंडिताची कन्या: तयांसि भटोबासांपासौनि श्रवण : अनुसरण : भटोबास सपरिवारीं वीजना जाति : आणि नागइसांतें बीढार राखावेयां ठेविती : भटोबास कांटियेचेनि भावें एकि रुइ प्रधान करूनि विजन करीति : कदाचित एकाधीया खडकावरि बैसति : मग तेथ धर्मवार्ता होये : पहरा दीढा बिढारा येति : आणि नागाइसें पंडितां : केशोबासां कवीस्वरबासांतें पुसति : आजि काइ काइ धर्मवार्ता जाली : मग ते जाली असे ते सांघति : तें नागाइसें भटोबासांसीं जाउनि संवादति : एकु दीसीं संवादिता नागाइसीं म्हणितलें : आजि हें पंडितीं ऐसें म्हणितलें : केशवें ऐसें म्हणितलें : कवीस्वरीं ऐसें म्हणितलें : याउपरि भटोबासीं म्हणितलें : तयांसि म्यां ऐसें ज्ञान केलें : आतां हे अपूर्व जालें : येणें उभया लाभु जाला : ॥२०९॥"
    },
    {
        "ID": 210,
        "aadi": "२१०) तिर्येंच - अवतार - कथन ॥",
        "smruti": "एकु दीसु भटोबासी केशोबासां - पंडित - बासांप्रति म्हणितलें : देवगीरीसि सामान्य स्त्रीयेचां घरीं रावा असे : तो ईश्वर - अवतारु गा : तवं केशोबासीं पंडितबासीं म्हणितलें : भटो पाहो जावों : भटोबासीं म्हणितलें : नको जावों : श्रीप्रभूचीं सेवा आमुचां गोसावीं विहीली : म्हणौनि आम्ही केली : तो ईश्वर - अवतारु होये : परि विहीत नव्हे : ऐसें भटोबासीं निरूपण करूनि निराकरीलें : ॥२१०॥"
    },
    {
        "ID": 211,
        "aadi": "२११) अनृत्य (त) - भाषण - निषेधु ॥",
        "smruti": "एक वेळ धर्मवार्ता - प्रसंगी भटोबासीं म्हणितलें : सुहृदेसीं : गोत्रिजेंसि : मार्गीचा परीवारीयांआदिकरूनि लटिकें न बोलावें : परि पुढीलाचां मरणप्रवेसीं : अभिळासीया : तामस हे वांचौनि : ऐसें निरूपिलें : ॥२११॥"
    },
    {
        "ID": 212,
        "aadi": "२१२) बाइ - अटन - प्रश्नीं ग्रामेग्रामा - दर्शन - कथन ॥",
        "smruti": "एक वेळ एकि बाइया अटना निगालीया : तेव्हेळीं तिहीं भटोबासांतें पुसिलें : भटो अटन कैसें कीजे :॥ शोधु: ॥ भटोबासीं म्हणितलें : गाउनि गावां जाइजे :॥ गावं गावांते सांघैल : भिक्षा करीता घर घरांते सांघैल : मग ते अटना निगालीं : ॥२१२॥"
    },
    {
        "ID": 213,
        "aadi": "२१३) बाइ - प्रत्यजित - शाकावग्रहणि अर्ध सुपीं अर्ध कुपीं म्हणणें ॥",
        "smruti": "बाइया भाजीं निसीति : त्या पानें सांडीति : कोवळे देंठ सांडीति : तवं ते भटोबास देखति : आणि तेथचि बैसोनि वेचीति : आणूनि बाइयांचां हातीं देति : आणि म्हणति : अर्ध कुपीं : अर्ध सुपीं : यैसें कां करीता वो : हेंचि माझे महात्मे खातिल : तरि स्मरणिं दक्ष होतील : ॥ शोधु : । मग तैलागूनि कव्हणि न संडी : सावधेया करीती : ॥२१३॥"
    },
    {
        "ID": 214,
        "aadi": "२१४) माहात्मेया नित्याटनिं अवस्थान - संख्या - कथन ॥",
        "smruti": "एकु दिसु एकीं भटोबासांतें पुसिलें : ॥ शोधु : ॥ भटो अटनिं कोणा गावीं केतुका काळ असावें : ॥ भटोबासीं म्हणितलें : ग्रामेक रात्रं : नगरे पंचरात्रं : आणि गोसावीं म्हणितलें : आपुलें : श्रेष्ठत्व : नष्टत्व : न प्रकासें तवंपर्यंत असावें : तेंही नमस्करूनि घेतलें : ॥२१४॥"
    },
    {
        "ID": 215,
        "aadi": "२१५) ब्राम्हणां गीतु - निर्भर्षणि भिक्षा देणें ॥",
        "smruti": "एकु दिसु भटोबास वेदिकें वीजनिं बैसले असति : तवं ब्राह्मणु एकु आला : तेणें आपुलेया कवीत्वाचां गीतु भटोबासांपुढां म्हणितला : मग पुसीलें : भटो गीतु कैसा जाला : भटोबासीं म्हणितलें : जेणें केला तयासि नरक होति : ऐसा जाला : मग तयासि निरूपण केलें : आणि तेणें तैसीचि भिक्षा केली : ॥२१५॥"
    },
    {
        "ID": 216,
        "aadi": "२१६) सारंगपंडित - देहावसानीं उमाइसां भेटि : अनुसरण ॥",
        "smruti": "प्रतिष्ठानिं सारंगपंडिताचें देहावसान जालें : मग उमाइसीं अवघि वेवस्था केली :॥ शोधु : । : सारंगपंडित असक्त होते : उमाइसें बाहीर गेलीं व्होतीं : बाहीरूनि आलीं : तवं तयाचें देह गेलें : आणि तैसेंचि चौकिचें कवाड घातलें : ॥ मग प्रसादाचा चौरंगु : आणि धानाइसें घेउनि भटोबासांपासि आलीं : ॥ निगालीं तो काळु सांघितलां : ॥ मग भटोबासांपासि दोघी भीक्षा केली : कविबास : ॥ धानाइसां भीक्षा करीतां भटोबासीं म्हणितलें : धानाये तुवां कांस साच केली : यैसें भटोबास तोखले : ॥२१६॥"
    },
    {
        "ID": 217,
        "aadi": "२१७) शास्त्राचार निरूपणें ॥",
        "smruti": "एकु दीसु धर्मवार्ताप्रसंगें भटोबासीं म्हणितलें : अधिकरणें वरीष - संख्या निरूपिलें : मग पुरुषें विदेसीं आपणयां आपण राहावा करावा : नुमटे तें अधिकरणा येउनि पुसावें : कां आपणयाहूनि वडील असतील तयांतें पुसावें : सांगोपांग क्रिये काळु वाटूनि घालीजे : तैं आचारीं विचारीं निलळता नुपजे : यैसें निरूपिलें : ॥२१७॥"
    },
    {
        "ID": 218,
        "aadi": "२१८) अन्यदूषणश्रवणें केशवदेव - उपानहौ - त्यागी ‘तूंचि माझा महात्मा’ म्हणणें ॥",
        "smruti": "एकवेळ केशोबास : पंडितबास : कवीस्वरबास : हे मुख्य दोघचौघ मार्गीं जात असति : तयांतु केसोबासांचां पाइं वाहाना होतीया : येर अवघे अन्हवानी होते : तवं एकें वाटाउवें देखौनि म्हणितलें : हे अवघे भटमार्गीचे महात्मे होति : हा एकु नव्हे : याचां पाइ वाहाना आहाति : तें केशोबासीं आइकीलें : यैसा येहीं वाहानिं मी भटमार्गीचा महात्मा नव्हें : म्हणौनि तेथचि तोडूनि सांडीलीया : मग येउनि भटोबासांपुढें सांघितलें : तयावरि भटोबासीं म्हणितलें: केशवद्या माझीये मार्गीचा महात्मा यैसा तूंचि कीं : यैसे तोषले : ॥ २१८॥"
    },
    {
        "ID": 219,
        "aadi": "२१९) भटां भिक्षायाचनिं जनां वेधु ॥",
        "smruti": "भटोबास भिक्षे जाति : भटोबासांचा भिक्षा शब्द गुजरध्वनि घोळिला उमटे : शब्द आइकिलेयां रडतें लेंकरूं हावरु सांडि : तोंडिचें स्तन सांडूनि भटोबासांकडे पाहों ठाके : कव्हणि दु:ख भोगीतां आपुलें दुख वीसरे : एकां दर्शनें प्रसस्ती होति : भांडेतें असति तयांचे रोख जाति : मग उभये गंगातीरें भटोबासांतें ‘वेधवंती नागदेवोभट’ म्हणति : यैसीं प्रसीधि :॥२१९॥"
    },
    {
        "ID": 220,
        "aadi": "२२०) साधां निरयेज्ञानें पुरुषु - ज्ञान करणें ॥",
        "smruti": "साधी कळंकी नारायेणिचे निरये गोसावीं पाहाविले होते : तेणें तयांसि थोर दुख भरलें : मग गंगातिरां आलीं : तैं भटोबासांपुढां सांघितलें : यावरूनि भटोबासीं म्हणितलें : कळंक नारायेणि चौर्‍यासि नरकांचे भेद जयाचिपरी ईश्वरें पाहाविलें : तयाचिपरी परमनिष्ठा पुरुषातें पाहावें : आइकावें : तेणे विरामु उपजे : अनुरागासि ये : यैसें साधांसि निरूपण केलें : ॥२२०॥"
    },
    {
        "ID": 221,
        "aadi": "२२१) दादोसां देहावसानि उपाध्यीं नाथोबायें सांभाळणें ॥",
        "smruti": "दादोस पिंपळगावीं होते : एकु दिसीं तयांसि थोर असक्ति आली : ते आइकौनि उपाध्यबास : आणि नाथोबास सांभाळू आले : उपाध्यें म्हणितलें : दादो मी कवण : दादोसीं म्हणितलें: तूं जानो : उपाध्यबासिं म्हणितलें : दादो गोसावियांचें नाम आठवतें : तवं रामदेवी म्हणितलें : नाम नामीयें ते तूं आणि तुझा नागदेवो कीं रे : तवं उपाध्यबासीं म्हणितलें : हुं तथास्तु : आणि तैसेचि उठीले : निगाले : मग तयांचें देह गेले : ॥ शोधु :।: सोमनाथापूर्वै वोत तेथ तयांचां निक्षेपु : यैसी मार्गरूढि : ॥२२१॥"
    },
    {
        "ID": 222,
        "aadi": "२२२) उपाध्यां देहावसान ॥",
        "smruti": "एक वेळ उपाध्यासि अशक्ति आली : तेणें तयांचें देहावसान जालें : कमळाइसीं बरवा निक्षेपु केला : मग तियें तेथौनि निगालीं : ते वालसयासि गेलीं : वालासां राहीलीं : तेथचि तयां देहावसान जालें : ॥ शोधु:॥ हें भटांमागां : ॥२२२॥"
    },
    {
        "ID": 223,
        "aadi": "२२३) नाथोबा लोहेदर्शनें अवकास करणें ॥",
        "smruti": "नाथोबा कवणिये गाविं तें नेणिजे: एक वेळ ऐसे अवकासाकडे गेले होते : तवं तेथें लोहे उघडि पडलि होति : नाथोबायें देखीली : आणि म्हणितलें : आतां काये दीसतीसि : तैं सांपडतीसि तरि गोसावियांचेया विनयोगां नेतां : तैं सातरा पसरीला: तो मी नव्हें नाथो : म्हणौनि तिचिवरि अवकास केला: ॥ आणि निगाले : ॥ शोधु : ॥ तें भटोबासीं आइकिले । तोखले : ॥२२३॥"
    },
    {
        "ID": 224,
        "aadi": "२२४) नाथोबा - देहत्यागु : भुवनीं निद्रा - स्वीकारु ॥",
        "smruti": "भटोबास राक्षसभुवनासि आले : तवं तेथ नाथोबाचें देह गेलें आइकिलें : मग भटोबासीं म्हणितलें : जेथ नाथोचें देह गेलें : तेथचि माझें आंथरुतें घाला गा: ते भूमिका सत्वस्थ : तेथ गोसावीं बीजें केलें असें : माझेया हृदयासि देवो येइल : घातलें : ॥२२४॥"
    },
    {
        "ID": 225,
        "aadi": "२२५) केशवदेवोद्यमें मार्गौं उपयोगानुवादु ॥",
        "smruti": "(येथौनि पुढील आवघा क्रमु : कविबास : ॥) एकु दीसु भटोबासीं म्हणितलें : केशवद्या : माझेनि मुखें जें निरूपण तेथ संशयो नाहीं : परि मजमागां शास्त्र जाये ना ऐसें तुवा केलें : येणे शास्त्रें पुढां मार्गाचे झगडे तुटतील : ऐसी केशोबासांचीं (शास्त्र-) उहापोहा देखौनि भटोबासीं प्रसंसा केली : ॥२२५॥"
    },
    {
        "ID": 226,
        "aadi": "२२६) अधिष्ठानसंबंधें वडीलु म्हणणें ॥",
        "smruti": "एकु दीसु भटोबासीं म्हणितलें : मानापमाना पाप चुकवावेयालागिं तर्‍हीं आपणयांहूनि एकि चातुर्मासिं वडिलु तो वडीलु कीजें : आपण तयां अधिन होइजे : येर्‍हविं अधिष्ठान -प्रयुक्तीं वडिलु तो वडिलु : आणि ज्ञानवृद्धवचनें सकळांपासौनि वडीलु : यैसें अनुवादीलें : ॥२२६॥"
    },
    {
        "ID": 227,
        "aadi": "२२७) वीजनीं भिक्षु दर्शनें दंडवत घालणें ॥",
        "smruti": "एकु दीसु भटोबास मार्गीं जात होते : तवं एकु भिक्षु वीजनीं बैसला देखींला : आणि म्हणितले : आम्ही (देवो ग) देखीला : ॥ शोधु :।: म्हणौनि प्रवर्तलों : हा न देखतेया देवाकारणें :॥: शोधु : । : कैसा बैसला असे : । यैसा तूं :।: यैसें म्हणौनि दुरौनि दंडवत घातलें : तोखलें : ॥ शोधु : । : मग भेटि जाली : ॥२२७॥"
    },
    {
        "ID": 228,
        "aadi": "२२८) धर्मवार्ताश्रवणें ब्राह्मणा वेध - संचारु : भिक्षाप्रदान ॥",
        "smruti": "एकु दीसु भटोबास मढांतु बैसोनि आपलेया सिष्यांसिं धर्मवार्ता करीत होते : थोरी घे - दे होत होती : तवं विद्वांसु एकु मढाबाहीरि आइकौनी उभा ठाकला : तो आइके आणि तेविचि म्हणे : भटीं यैसें निरूपीलें : तरि आतां भटांचे सिष्य कैसें म्हणतील : तवं तयांसि उत्तर देउं सरलें : आणि तो आपणेयां आपण यैसी यैसी मान हालवी : यैसें येरयेरांचां बोलना प्रहरु एकुपर्येत वेधौनि मान हालवीली : तवं धर्मवार्ता पुरे जालीं : मग भितरि आला : भटोबासां साष्टांग दंडवत घातलें : सिष्यत्व अंगीकरूनि म्हणितलें : भटो तुमची तरि जिज्ञासा : परि आम्हां उपदेशु जाला : मग तेहीं तैसीचि भिक्षा केली : ॥२२८॥"
    },
    {
        "ID": 229,
        "aadi": "२२९) आश्चर्यार्थ तर्‍हीं अनुसरा म्हणणें ॥",
        "smruti": "एकु दीसु धर्मवार्ताप्रसंगें अपूर्व सीधांत - प्रतीष्टा बोलीलि : आणि अंतिं म्हणितलें : जीवोद्धरण - वेवस्थेची देवाचां आर्ती ननुसरवे : तर्‍हीं आत्मदर्शनार्थ तर्‍हीं सकळ लोक आश्चर्याकारणें अनुसरीजो कां : यैसें म्हणितलें : ॥२२९॥"
    },
    {
        "ID": 230,
        "aadi": "२३०) केली क्रीया वायां न वचे म्हणणें ॥",
        "smruti": "एकु दिसीं भटोबासीं म्हणितलें : ये मार्गीं केली क्रिया इउलीही वायां न वचे : एकां अनधिकार निवृत्तीकारण : एकां अधिकारा कारण : एकां आर्ति कारण : एकां सन्निधि कारण होए : ॥२३०॥"
    },
    {
        "ID": 231,
        "aadi": "२३१) धडवस्त्र - निषेधे भिक्षेचें अन्न - वस्त्र - प्रसंसा ॥",
        "smruti": "एकु दीसु भटोबासीं म्हणितलें : धड वस्त्र न पांगुरावें : थिगळांचें प्रावर्ण : भिक्षेचें अन्न : यें दोन्ही अवीटे गा : येणें बहुत चुके : ॥२३१॥"
    },
    {
        "ID": 232,
        "aadi": "२३२) उजनिये अवस्थान - श्रवणें : आज्ञा वीशेषु पाळणें ॥",
        "smruti": "एकु वेळ एक उजनियेहूनि आले : तेथ गोसावी राज्य करीताति यैसें तेहीं सांघितलें : तवं एकीं म्हणितलें : भटो तरि तेथ जावों : भटोबासीं म्हणितलें : हां गा पिस्या पिंपळगावों काइ दुरि : परि गोसावीं आज्ञा केली असे : ते आज्ञाचि पाळिलेयां तोख आति : मग ते उगेचि राहीले : ॥२३२॥"
    },
    {
        "ID": 233,
        "aadi": "२३३) लक्ष्मीधरबा - अनुवादें अनिष्टत्यागिं स्वल्पाचारें ईश्वरगति मानणें ॥",
        "smruti": "एकु दिसु भटोबास बैसले असति : लक्ष्मीघर - मुख्य अवघेचि माहानुभाव घनदाट आस्थानिं बैसलीं असे : तवं धर्मवार्ता - प्रसंगी लक्ष्मीधरबासिं बोलिलें : हे तीन्ही निषेध चुकवूनि :॥: एकी वासना : हे च्यार्‍ही निषेध ज्या न घडेति :॥: त्या स्वल्पधर्मानुष्ठानेंही ईश्वर होये : यैसें लक्ष्मीधरबासीं बोलिले : तें भटोबासीं मानिलें : ॥ शोधु :।: चौथा निषेध तो देवतेचा क्षेदु : ॥२३३॥"
    },
    {
        "ID": 234,
        "aadi": "२३४) परस्परें सांघातु - निष्ठानुवादु ॥",
        "smruti": "एक वेळ धर्मवार्ताप्रसंगें भटोबासीं म्हणितलें : वडिलें धाकुटेया सांघातु द्यावा : धाकुटेनि वडिलांचा सांघातु करावा : येर येरां रक्षण : म्हणौनि सांघातु द्यावा - करावा : ॥ हे स्मृति आनोबासिं आइकौनि जिवीं धरीलीचि होति : मग इयेचा विनयोग आनोबासीं दाखवीला : जैं आइकीली तै वासनिक होते : मग भटोबासांमागां भिक्षा केलेयां यैसा एक दीं : एके गावीं निद्रासमै आपुलेया सिष्यांतें म्हणितलें : मजभवतें तुम्हीं निद्रा करा : मज तुम्हीं रक्षण : मी तुम्हां रक्षण : एकमेकांचेनि सांघातें धर्मु सीधी नैवों : म्हणौनि निद्रा केलीया: ॥२३४ ॥"
    },
    {
        "ID": 235,
        "aadi": "२३५) उजळनें - मैळनें - अनुवादु ॥",
        "smruti": "एकु दीसु धर्मवार्ताप्रसंगें भटोबासीं म्हणितलें : एकांकि पुरुषु आचारु करितां त्रसें मैळें :।: अधिकरणाजवळि उजळे : तैसेंचि बहुतांमाजि जीज्ञासीतां उजळे : आणि निलळतेतवं मैळे : तो एकांकीं आचारें उजळे : हें जैं क्रिया काळपरत्वें वांटलीं होये : तैं दाहें प्रकारीं उजळे : ॥२३५॥"
    },
    {
        "ID": 236,
        "aadi": "२३६) शास्त्रस्थळनियेमें अर्थनिष्पत्यनुवादु ॥",
        "smruti": "तरि प्रकरणावरूनि भटोबासीं म्हणितलें : श्रुतीचा अर्थु श्रुतीं निर्वचावा : लीळेचा अर्थु लीळें निर्वचावा : दृष्टांतांचा अर्थु तो दृष्टांतें निर्वचावा : गीतेचा अर्थु गीतें निर्वचावा :॥: शोधु :।: एवं जे स्थळिचें ते स्थळिं तया प्रकरणानुरूप निर्वचु : ऐसें सांघितलें : ॥२३६॥"
    },
    {
        "ID": 237,
        "aadi": "२३७) धर्मवार्ताप्रसंगीं केशवदेवीं कवीस्वरां कोपणें ॥",
        "smruti": "एक वेळ भटोबास धर्मवार्ता करीत असति : तिये धर्मवार्तेसि प्रधानत्वें भटोबास : कवीस्वरबास बोलत असति : आक्षेप - परिहारीं थोरी चर्चा केली : तयावरूनि केशोबासीं कवीस्वरबासातें म्हणितलें : भटो अधीकरणेंसिं इतुकें वाढवीतां दूषण असे : अधीष्टानिंची प्रसन्नता जाये : येसीयापरी काइ अर्थसीधि होइल : भटोबासांचें बोलणें ईश्वरवाणि कीं : तें आइकीलें तैसें सिरसा नमस्करूनि घेयावें : न परीसवे तरि आपणचि विमर्शावें : मग अनधिकार निवर्तलेयां काळें करूनि उमटैल : यैसें कवीस्वरां केशोबास कोपले : ॥२३७॥"
    },
    {
        "ID": 238,
        "aadi": "२३८) गतिगोंदोबा श्रवण ॥",
        "smruti": "गति गोंदोबा ते कवीस्वरबासांचीं नागाइसें तयांचे आजे : ते रामपुरीयेसि असति : एकु दीसु तयांसि भटोबासांपासौनि श्रवण जालें : एक म्हणति : भीक्षा केली : ॥२३८॥"
    },
    {
        "ID": 239,
        "aadi": "२३९) वेधाचार्ये - श्रवणे वीद्वांसाउद्ग्रहणिके भिक्षा देणें ॥",
        "smruti": "वीद्वांसु एकु तेणें म्हणितलें : हे कैसे पां वेधवंती नागदेवोभट : म्हणौनि दर्शना आले : भटोबासीं थोरि चर्चा केली : भटोबासीं निरुतर केलें : तेणें म्हणितलें : होति वेधवंती नागदेवो भट : तेव्हेळींसीचि सर्वसंगपरित्यागु करूनि भिक्षा केली : ॥२३९॥"
    },
    {
        "ID": 240,
        "aadi": "२४०) मात्रा - शब्दु - समर्थन ॥",
        "smruti": "वैयाकरण - निषेधें युक्तित्रयें निराकरणीं चतुर्युक्ति पर्यायें ईश्वरोक्ति ‘असतीपरी’ मध्यें मात्रा शब्द केशवदेवो : पंडितांप्रति समर्थन : ॥ हें यथाप्रती : ॥२४०॥"
    },
    {
        "ID": 241,
        "aadi": "२४१) हीराइ विरक्तां कसवटी म्हणणें ॥",
        "smruti": "हीराइसें तियें पंडितबासांचीं : तिये भलतेथ भलतया चुकी सांघति : आचारु सांघति : भलतीये क्रीये थोरि कसकस करीति : तें आइकौनि भटोबासीं म्हणितलें : हीराइये विरक्ताची कसवटी गा : इचां कसीं उतरला तो वीरक्त : ॥२४१॥"
    },
    {
        "ID": 242,
        "aadi": "२४२) भ (भा - घ) टो श्रृंघारीया कवी - कथन ॥",
        "smruti": "एकु दिसु काइसेयावरूनि तें नेणिजे : भटोबासीं कवीस्वरबासांतें म्हणितलें : भटो : तूं शृंघारीया कवी : यैसें प्रसंसीलें : ॥२४२॥"
    },
    {
        "ID": 243,
        "aadi": "२४३) वरवडाची क्रीया भितरा येइल म्हणणें ॥",
        "smruti": "एकु महात्मा तेणें असिका भिक्षु - धर्म सांडिला : वेषु उतरीला होता : तवं एकिं म्हणितलें : हा धर्मापासौनि गेला : भटोबासीं म्हणितलें : निषेधु न सेवितां वेषु असे : तवं नाही गेला : वरवडाची क्रीया भितरा येइल : ॥२४३॥"
    },
    {
        "ID": 244,
        "aadi": "२४४) वीष्णुदास नामदेया पंडितमुखें वेधु - संक्रमण ॥",
        "smruti": "एकु दिसु नामदेव सींपा पंडितबासांसि भेटला : चर्चा केली : पंडितबासीं खंडिला : मग उपदेसु मागों लागला : परी नेदीतीचि : मग कृष्ण - अवतारावरि बुधि आणिली : मग तेणें ‘दिस गेले वायांवीण’ यें पदें केलीं : ॥ एकी वासना : कवीस्वरबासीं खंडिला : तैसाचि केमद्या : ॥"
    },
    {
        "ID": 245,
        "aadi": "२४५) मान्यता : संग्रहीया पुरुषा शास्त्र -संवादा बैसों नेदा म्हणणें ॥",
        "smruti": "एकु दिसु कवणा प्रकरणावरूनि तें नेणिजे : भटोबासीं केशो - पंडितादिकांतें म्हणितलें : मान्यता आणि जाणिवेया संग्रहों : हें जया असे : तो शास्त्रसंवादा बैसों नेदा गा : तें अवघेयां मानलें : ॥२४५॥"
    },
    {
        "ID": 246,
        "aadi": "२४६) गंगातिर आजारनिष्ठें कन्यासून - दृष्टांन्तु - कथनीं सासुरें अनुवादु ॥",
        "smruti": "शोधु : । हे एकीं । : केशोबासाचीयां वासनावरूनि भटोबासीं म्हणितलें : वराड माहेर : गंगातिर सासुरें गा : ॥ शोधु : । येणें करूनि येथ जैसा धर्मु सीधि जाये : तैसा तेथ न वचे : ऐसें सांघितलें : ॥२४६॥"
    },
    {
        "ID": 247,
        "aadi": "२४७) म्हाइंभट - दास्या ‘होड घाली’ म्हणणें ॥",
        "smruti": "एकु दिसु भटोबासीं म्हणितलें : म्हाइंभटातें श्रीप्रभुदास्यावेगळें जो दाखवी : तयांसि मी ‘महावाक्य’ वाखाणिन: ॥ हें यथाप्रति: ॥ हे स्मृति श्रीप्रभुगोसावी असतां ऋद्धिपुरीं जाणावी : चरीत्रीं मांडीतां न ये : म्हणौनि निंबां घातली : ॥२४७॥"
    },
    {
        "ID": 248,
        "aadi": "२४८) आचरतेया पुरुषा शाब्दींचि अपरोक्ष म्हणणें ॥",
        "smruti": "एकु दिसु कवणा प्रकरणावरूनि तें नेणिजे : भटोबासीं म्हणितलें : आचरतया पुरुषा शाब्दींचि अपरोक्ष गा : ॥२४८॥"
    },
    {
        "ID": 249,
        "aadi": "२४९) वीशेष चरीतार्थीं जीवु अवताराचा म्हणणें ॥",
        "smruti": "एकु दिसु भटोबासीं म्हणितलें : वीशेष चरीतार्थ जालेयां मग जीवु अवताराचा : आणि अवतारु जीवाचा गा : ॥२४९॥"
    },
    {
        "ID": 250,
        "aadi": "२५०) वचनार्थ - अन्यथात्वीं वचन - प्रतीत (ति) म्हणणें ॥",
        "smruti": "एकु दिसु भटोबासीं एका प्रकरणावरूनि म्हणितलें : वचनरूप परमेश्वर : तें जैं वचन अन्यथा वाखाणिजे : तरि तो तया वचनरूपा परमेश्वराचा पतीत बोलिजे : तो ईश्वरु तेणे ंदुरावीला गा : ॥२५०॥"
    },
    {
        "ID": 251,
        "aadi": "२५१) घटीकेचीया जिज्ञासा अटनचरीत म्हणणें ॥",
        "smruti": "(एकु दिसु ) एकु महात्मे अटना निघाले : तयांतें भटोबासीं म्हणितलें : राहा : आजि अटना नको जावो : आजि धर्मवार्ता होईल : मग ते राहीले : तवं अपूर्व धर्मवार्ता जाली : मग तयातें भटोबासीं म्हणितलें : घटिकेचीया जिज्ञासा तुझें अटन अवघेंचि चरीत होईल : ॥२५१॥"
    },
    {
        "ID": 252,
        "aadi": "२५२) अनुसरण - निर्धारीं ईश्वरगति - निर्वचु ॥",
        "smruti": "एकु दिसु धर्मवार्तासमैं भटोबासीं म्हणितलें : तोंडि तांबुळ माथां फुलें : यैसा उपभोगी अनुसरणा निगे आणि तेधवांचि सरे : तया नाचरतांचि ईश्वरगति गा : ॥ शोधु : । यावरि सामान्य स्त्रीचा दृष्टांतु वाखाणे: ॥२५२॥"
    },
    {
        "ID": 253,
        "aadi": "२५३) केशवादिकां अनुद्यमीं होड - अनुवादु ॥",
        "smruti": "एकु दिसु केशोबास : पंडितबास : राघोभट : शास्त्र संवादत होते : तें देखौनि भटोबासीं म्हणितलें : केशवपंडित : रामातें शास्त्र - संवादेवीण जो उठितां : बैसतां रिकामेया दाखवील : तयासि होड करीन गा : यैसें प्रसंसिलें : आणि एकत्र तीघांते सारिखेनि वर्तणें : उठितां : बैसतां देखति : तेधवांही ऐसें म्हणति : एकि मूर्ति त्रय भागा: राम : पंडित : केशवद्या : (हें इतुकें कवीबास ) : ॥२५३॥"
    },
    {
        "ID": 254,
        "aadi": "२५४) नौगावीं महादाइसा देहावसान ॥",
        "smruti": "महादाइसें नौगावीं होतीं : एकु दिसु तयांसि खांडूकनिमितें अशक्ति उपन्नली : तें आइकौनि भटोबास निंबाहूनि सांभाळावेयां आले : भटोबासांसीं भेटि जाली : भटोबास काहीं उपाव करीत होते : तवं महादाइसीं म्हणितलें : नको नागदेया : मी वांचे ना : मग भटोबास न करीतीचि : मग एकु दिसु बहुत राहीलीं : भटोबासीं पुसिलें : रूपै : देवो आठवतो : हो नागदेया : आठवतो : भटोबासीं म्हणितलें : कैसा आठवतो आइ : महादाइसीं म्हणितलें : श्रीमुकुटावरि फुटा : वारीतुरंग वज्री घडित असति : म्हणौनि बेलोपुरींचि क्रिडा सांघितली : यावरि भटोबासीं म्हणितलें : रूपै : देहपर्यंत उचीत स्मरण न चुकसीचि : पहिलेया दीसापासौनि सेवटील दीसपर्यंत देवो तो तुवांचि आठवीला : आणि भटोबासांसि दुख उपन्नलें : येतुलेनि महादाइसां देहावसान जालें : नौगावीं निक्षेपु केला : भटोबासीं म्हणितलें : म्हातारी धर्मरक्षक : प्रीतिरक्षक : सुहृदत्वें दुख - निर्वेदु : यैसें अनुमोदूनि दुख केलें : मग निंबेयासि आले ॥२५४॥"
    },
    {
        "ID": 255,
        "aadi": "२५५) हीराइसां - सिक्षापणिं गौराइसां मार्गाभिमानु - कथन ॥",
        "smruti": "यें कवणे हीराइसें तें नेणिजे : परि वासनिकें : एकु दिसु उंबरी गौराइसें अटन वीशेषें तयासि भेटावेया गेलीं : तवं आंगणि चणयांचे गनंग वाळों घातले देखिले : मग गौराइसीं (म्हणितलें :) हें यैसें काइ हीराइये : म्हणौनि सिक्षापीली : तें भटोबासीं आइकिलें : आणि म्हणितलें : महादाइसांमागां : गौराइयेसि मार्गाचा अभिमानु असे : ॥२५५॥"
    },
    {
        "ID": 256,
        "aadi": "२५६) भटोबासां ज्वरागमनिं पंडित - सया (शय्या - घ) - स्वीकारु ॥",
        "smruti": "एक वेळ भटोबासांसी ज्वरु आला : पंडितबास एकि पाट - बाज विकत घेउनि आले : बरवे आंथुरीलें । भटोबासां म्हणितलें : : भटो यावरि निद्रा करावी : भटोबास उगेचि निजैले : ॥२५६॥"
    },
    {
        "ID": 257,
        "aadi": "२५७) मार्ग - सिंहावलोकनें ज्वर - निवृति ॥",
        "smruti": "मग तिसरा दीसीं भटोबासीं म्हणितलें : आजि माझेया ज्वरासि कीती दी : पंडितबासीं म्हणितलें : आजि तीसरा दिसु : भटोबासीं म्हणितलें : मज गोसावी अधिकरण केलें : तरि जें म्यां पंडित : केशवद्यासि सांघितलें : तेंचि सेवटीये म्हातारीसि सांगितलें : मज ज्वरु कां आला : तें मी नेणें : म्हणौनि सींहावलोकन केलें : केशोबासीं म्हणितलें : भटो काही ंभये नाहीं किं : भटोबासीं म्हणितलें : ना गा पंडिता नाहीं : येतुलेनि अवघेयांसि सुख जालें : मग भटोबासीं म्हणितलें : कव्हणि बोलों नको गा : उगेचि असा : मीं गोसावियांची लीळा आठवीन : मग पंडितबासिं अवघेयांतें वारीलें : मग कैसें आठवीलें तें नेणिजे : निवांत उगेचि राहीले आणि म्हणितले हा मी श्रीचक्रधराचा वानरा : म्हणौनि आंग मोडूनि ‘श्रीचक्रधरु’ म्हणौनि थोरें शब्दें उठौनि बैसले : इतुलेनि निशेष ज्वरनिवृति जाली : ॥शोधु : । केशव : पंडितांदिकां थोर सुख जालें : ॥२५७॥"
    },
    {
        "ID": 258,
        "aadi": "२५८) पंडितीं स्वप्नश्रवण ॥",
        "smruti": "एकु दिसु पंडितबासीं स्वप्न देखीलें : मढाबाहीर कोणिं खळीवं (चोळी) साउला : मोकळे केश : यैसी स्त्री एकि मढाबाहीरि : पौळीचां कोणिं : आतां काइ करीन वो : यैसें पुन: पुन: शब्दीं रडों लागलीं : ते शब्द पंडितबासांचां कानि पडति : कैसे काइ पां देखीलें : म्हणौनि गजबजौनि उठीले : बैसलें : तवं ते शब्द कानिं पडतचि होते : मग तेथ जाउनि पाहीलें : तवं प्रकासु देखीला : येर कोण्हीं नाहीं : मग येउनि बैसले : उदयांसीचि भटोबासांपुढें सांघितलें : तरि भटो म्यां कैसें काइं देखीलें : यावरि भटोबासीं म्हणितलें : आतां मज गोसावियांचा हाकारा येइल : ते ये स्थळींची देवता: तुम्हां सुचीक दाखवीलें : ॥ शोधु :॥ तवं अवघेयांसि दुख वाटलें : ॥२५८॥"
    },
    {
        "ID": 259,
        "aadi": "२५९) ज्वरागमनिं भटिं गुरुकुळीं क्षेमानुवादु ॥",
        "smruti": "एकु दिसु भटोबासीं म्हणितलें : आजि मज गोसावियांचा हाकारा येइल गा : तवं पंडितमुख्य : अवघे गजबजीले : कोण्ही काही निरुवणुकेचे पुसे : भटोबासी म्हणितले : हे एैसें मज पुसों नको : कोण्ही काहीं मज ‘निर्वचन’ - ‘महावाक्य’ ‘उधरणीं’चें पुसा : मग पंडित पुसति : भटोबास निरूपिति: मग केतुलेनि काळे म्हणितलें: पंडिता : आतां पुसों नको : आतां अति सम्येक वर्तत असे : आतां तुम्हां पांचांस्या गुरुकुळातें हात जोडूनि म्हणत असें : गोसावियांचा व्यापारु चालवितां कोण्हा माझें वेकास गेलें असैल : तरि तुम्हीं समस्तीं क्षेमा करावी : यैसें म्हणौनि जये केले : ॥२५९॥"
    },
    {
        "ID": 260,
        "aadi": "२६०) भटोबासां ईश्वरदर्शन ॥",
        "smruti": "मग भटोबासीं म्हणितलें : आतां कोण्ही बोलों नको : रडों नको : अवसान जालेयां पाहार दीं हात लावूं नको : आतां मी श्रीचक्रधरा बाइसांचेया देवातें आठवीतों : ऐसें म्हणौनि निजैले : आणि निगाले : ॥ मग वासनिकीं वीमान केलें : विमानिं ताट - तांबीये लाविले : वोवाळनिया घातलीया : वाद्यें लावीलीं : यैसें गंगेचिये थडिये आनिले : योगु - संस्कारु केला : ॥ शके ॥१२२४॥ सुभकृत नाम संवत्सरें :॥: भाद्रपद वधि द्वाद्वसि : भटोबासांसि ईश्वरदर्शन जालें : बतीसां वर्षों अनुसरण : च्यारि वर्षें गोसावियांचे सन्निधान : त्यांतु सा मास श्रीप्रभूचां सन्निधानि : मग गोसावियांमागा श्रीप्रभूचां सन्निधानि वर्षे १४ : मागां वर्षें १६ : यैसें सा (स) टि वर्षें राज्य केलें : लीळादानिंचें आयुष्य ३४ वर्षें : ॥२६०॥"
    },
    {
        "ID": 261,
        "aadi": "२६१) भटां वियोगीं पंडिती धुवा करणें ॥",
        "smruti": "मग तेथचि गंगेचिये थडीये किं मढीं येउनि हें नेणिजे : पंडितबासीं वियोगीं धुवा केला : ॥ श्रीप्रभूचे चरण सेविले : तेणें तनुमन चोखाळलें : त्रिभुवन जेणें केलें : पावन : ॥ आइका तयाची संगती : बोंध पातले नेणों कीती : सहजानंदें संचरे अस्तीति : तो खेळे खीती अवधूत : ॥१॥ धृ : ॥ सांडूनिया मोहजाळ : निजरूप धरूनि निर्मळ : देवरायाचा मर्गळा : तों जाला प्रपंचावेगळा : ॥ सारासार जाणितलें म्हणौनि हेळातें सांडीलें : तारक एकु दृढ धरीलें : मन लया गे : तिये स्थानिं : इंद्रिया मोहर जाली तेउति : वेगळा होउनि निज प्रकृति : ब्रह्मविद्येचिया संगती : कैवल्यपती टाकीयेला : ॥२॥ कर्मे सांडीयेलीं अशेषे : कृपा केली परम पुरुषें : म्हणौनि न बाधी (जे) भवदु:खें : परम संतोषें भरीतु जाला : ॥ रिधि वोळगति जयातें : तो परमयोगी सिध (द्ध) गुप्तें : अधीकरीला आदिनाथें : तो जीवातें निववीत : ॥३॥ ध्याइलें रूप जें पर: निर्गुण ब्रह्म जें अपार : निराकार जालें साकार : जीवोद्धरण - हेतु : ॥ आइका तयाचीया सहज दीप्ति: प्रकासली आत्मस्तीती : मग निश्चळ राहूनीया येती : परम गती टाकीयेली : ॥४॥ निरोपीतु (परपथु) : कथावया गुरुसंकेतु : परमार्गु प्रकटितु : तो जीवनमुक्तु होउनीया: श्रीचक्रधरुरावो वोळगीला : तेणें पुढारु साचु केला : नागार्जुनु आफावीला : जवळां केला : चरणकमळा ॥५॥२६१॥"
    },
    {
        "ID": 262,
        "aadi": "१) भटोबासांचां वीयोगीं महेस्वरपंडिता व्यवहारीं माइदेवपंडिती जयेपत्र घेणें ॥",
        "smruti": "भटोबासांचा विभाग आइकौनि भटोबसांचे वडिल पुत्र महेस्वरपंडित आले : तेहीं पंडितबासां - केशोबासांतें म्हणितलें : भटांचें धन असे ते द्यावें : तवं पंडितबासीं केशोबासीं म्हणितलें : ते महात्मे निवृत : त्यांतेे कैचें धन : तवं महेस्वरपंडितीं म्हणितलें : नाहीं कैसें : आहे तें मी जाणतु असे : मग केशोबासीं पंडितबासीं म्हणितलें : असीलें तरि निवृताचेया धना तुम्ही प्रवृत्त न पवा : तवं महेस्वरपंडितीं म्हणितलें : न पवे कैसा : न्याया चला : मां न्यायें होइ (ल) तरि द्या : तवं तेहीं म्हणितलें : न्याया तरि रायेरा - नांदेडा चला : ना यैसें तरि नासिका - त्र्यंबका चाला : मग केशोबासीं म्हणितलें : माइभटो तुम्ही यांसि न्यावो सांघो जा : महाजन देतील तें पत्र घेउनि या : हो कां : मग माइभट महेस्वरपंडित न्याव सांघावेया निगाले : मग वाटे जातां जेथ राहाति तेथ माइभट महेस्वरपंडिताची श्रमनिवृति करीति : पाये धूति : भिक्षा करूनि बरवें जेऊ घालीति : महेस्वरपंडित म्हणति : तुम्ही ऐसें काइं करीता: मज बळवंडें पाप घडवीतां : तवं माइदेवभट म्हणति : तुम्ही गोसावीयांचेया संबंधाचे : आम्ही आपुली प्रसादसेवा करीतो ं: तुम्हां पाप काइसे : यैसीयापरी पेणि दोनि : च्यारि गेले : मग महेस्वरपंडितीं म्हणितलें : मी पापीया : तुम्हां वीष होउनि प्रवर्तला : आणि तुम्हीं अमृत होउनि प्रवर्तलेति : आतां म्यां हारवीलें : तुम्हीं जातीलें : एकी गावीं संन्यासी महाजन बैसोनि महेस्वरपंडितीं जैतपत्र दीधलें : मग महेस्वरपंडित माइदेवभट उभेवर्ग पंडितबासां - केशोबासांपासि आले : मग महेश्वरपंडितीं म्हणितलें : मी चुकला : तरि तुम्हीं माझेया अपराधां क्षेमा करावी : म्हणौनि समस्तांसि साष्टांग दंडवत घातलें : आणि माइदेवभट मज अमृत होउनि प्रवर्तले : तरि तुम्हीं समस्तीं आजिलागौनि यांतें ‘अमृतें माइभट’ यैसें म्हणावें : तैंलागौनि ‘अमृते मायांबा ’ यैसें म्हणति : ॥१॥"
    },
    {
        "ID": 263,
        "aadi": "२) तथा महेश्वरसुतां अनुसरण ॥",
        "smruti": "महेस्वरपंडितांचे पुत्र : धनेस्वरभट : चक्रपाणिभट : लखुदेवभट : जाइदेवभट : यैसे चौघे : तयांतु लखुदेवोभट जाइदेवभट हे जावळाचे : पंडितबासीं यांसि ‘नारद - तुंबरु’ यैसें नावं ठेवीलें : मग येहीं चौघीं भिक्षा केली : भटोबासांचेनि नावें : तैं उंबरवटाची पातृलि चक्रपाणिबासांसि दीधली : कवीस्वरीं भिक्षासमै : ॥२॥"
    },
    {
        "ID": 264,
        "aadi": "३) भटोबासां जन्मप्रदायेनीं पंडितीं देमाइसां स्वप्नप्रतिभिज्ञा करणें ॥",
        "smruti": "कटक देमाइसीं स्वप्न देखीलें : जें गुजरातें खांबाइतीं भटोबासांसि जन्म जालें : सोनया - मोतीयांचा पाउस पडिला : गगनीं दुंदुभी वाजिनलीया : देवीं पुस्पवर्षावो केला : यैसें स्वप्न देखीलें : मग उदेक देमाइसीं पंडितबासां केशोबासांपुढां सांघितलें : मग पंडितबास केशोबास विजना निगाले : तवं वोरंगळीचे व्यवहारे खांबाइता जात होते : त्यांतें केशोबासी पुसीलें : तुम्हीं कवणा ठाया जाता : तवं तेहीं म्हणितलें : आम्हीं खांबाइतां जातो : तेथ आमचेया सोयरेयांसि पुत्रु जाला : त्याचेया बारसयाकारणें जातों : काइ सांघों तया बालकाचें आश्चर्य : नव मास तिये मातेसि निरोध नाही : प्रसूतसमै उपद्रो नाहीं : जन्मला तेव्हेळि मोतीया - सुवर्णाचा पाउस वरीखला : देवीं पुस्पवर्षावो केला : गगनीं दुंदुभीं त्राहाटीलीया : यैसी गोष्टि आइकौनि पंडितबास केशोबास बिढारा आले : आणि म्हणितलें : देमाइये देमाइये : तुझें स्वप्न साच जालें : मग केशोबांहीं म्हणितलें : ॥ यस्मिन देशे वसेत् ज्ञानी योगी स्वाध्यात्मचेतस: । तन्मंडळं पवित्रं च प्रयाति निमिषाद् धृवम् ॥१॥ तवं देमाइसें म्हणों लागली : तरि मी तेथ जाइन : पंडितबासीं म्हणितलें : तुम्हां तेथ जावों नये : तेथ रिगावा कोठें : भेटि कोठें : ऐसें बहुत दूषण दावूनि वारिलें : ॥३॥"
    },
    {
        "ID": 265,
        "aadi": "४) पंडिती ‘वत्साहरण’ करणें ॥",
        "smruti": "पंडितबासीं ‘वत्साहरण’ केलें : तेथ अभंगीं सौजन्यें केशोबासांतें घातलें : तयापुढें म्हणितलें : तेहीं थोर प्रसंसिलें : ॥४॥"
    },
    {
        "ID": 266,
        "aadi": "५) भटोबास - निक्षेपस्थानीं गोपाळपंडितीं प्रसादकरणीं कविस्वरीं निराकरण ॥",
        "smruti": "एकु दीसु गोपाळपंडितीं म्हणितलें : कवीस्वरहो : भटोबासांचिया निक्षेपावरि देउळ करूं : कविस्वरबासीं म्हणितलें : नको पंडितो करूं नये : म्हणौनि बहुत दूषणें दाविलीं : तें गोपाळपंडितीं मानिलें : मग न करीतीचि : ॥५॥"
    },
    {
        "ID": 267,
        "aadi": "६) मार्गीं आनोबासीं उदक आणणें ॥",
        "smruti": "एक वेळ कवीस्वर बास : (गोपाळपंडित : रामेस्वरबा :) परसरामबास : यैसे चौघे वाटा जात होते : तवं एकी ठाइ साउलीये बैसलें : आणि आनोबासीं लक्षीलें : जवळि उदक नाहीं : आतां बैसलियां उदक तवं लागैल : म्हणौनि आपण न बैसतीचि : अवघेयांची उदकपात्रें घेउनि उदका गेले : तवं हे अवघेचि तान्हैले : तवं तेहीं उदक आणिलें : अवघां उदक घेतलें : ऐसें उचित स्फुरलें : ॥६॥"
    },
    {
        "ID": 268,
        "aadi": "७) बाइदेवोबायें ‘सुसु (शिशु) पाळ’ निषेधीं कविस्वरीं ‘एकादश’ करणें ॥",
        "smruti": "एक वेळ कविस्वरबासीं ‘सुसुपाळवधु’ केला : मग बाइदेवोबासांपासि म्हणितला : परिसौनि बाइदेवबासि म्हणितलें : कवीस्वरहो ग्रंथु निका जाला : परि निवृतांजोगा नव्हेचि : मग कविस्वरबासीं ‘येकादसकंदु’ केला: मग तोही येउनि बाइदेवोबासांपासि म्हणितला : तो परिसौनि बाइदेवोबासिं म्हणितलें : आतां होये कवीस्वरहो : हा निवृतांजोगा जाला : म्हणौनि थोर तोखले : ॥७॥"
    },
    {
        "ID": 269,
        "aadi": "८) रुजायुक्त कवीस्वरां दंतिगोपाळबायें साडेगावीं तीर्थवीधि करणें ॥",
        "smruti": "एक वेळ कवीस्वरबास दंतिगोपाळबास अटना गेेले होते : तवं अटनिं कवीस्वरबासां अशक्ति आली : दंतिगोपाळबासीं तयांसी दांडी केली : मग कवणा गावां नेत होते हें नेणिजे : परि साडेगावीं देउळा पूर्वें पाइरियांपासि दांडी उतरीली : अवघां देउळ नमस्कारीलें : कवीस्वरबासीं दांडीयेवरूनि निडळ खाली करूनि दोहीं हाती ंतेथौनीचि अवघें देउळ नमस्करीलें : गोपाळबासीं म्हणितलें : कवीस्वरहो : यैसें खालि उतरौनि एकि पाइरी नमस्कारीतां येइल : कवीस्वरबासीं म्हणितलें : हो (ये) इल : आणि हळूंचि (दांडीये) खालि उतरले : पहीली पाइरी नमस्कारीली : आणि अवघीयाचि नमस्कारीलीया : मग चौकही नमस्करीला : बैसले : मग म्हणितलें : भलें केलें गोपाळदेया : तुवां माझें अव्हेरण चुकवीलें : म्हणौनि दोन्हीं हातीं तयांहीं दंडवत केलें : तोखले : ॥८॥"
    },
    {
        "ID": 270,
        "aadi": "९) कवीस्वरां उपचारी दंतिगोपाळबाये ईश्वरहेतु प्रकाशणें ॥",
        "smruti": "एक वेळ कवीश्वरबास आणि दंतिगोपाळबास अटणा गेले : कवीस्वरबासांचें देह थोर तुटलें : मग गोपाळबातें म्हणितलें : गोपाळा आतां फांकणि करूं गा : तीं मानिलें : मग फांकले : तवं केतुलेनि काळें कवीश्वरबासांची गति कुंठली : एकीं कांटीतळीं राहीले : तवं हींडत हींडत गोपाळबास तया गावांसि आले : भिक्षा करूनि विजना तेचि कांटीयेपासि गेलें : तवं तेथ कवीश्वरबासातें देखीलें : चिन्ह पालटीलें होतें : जवळि जाउनि पाहीलें : तवं वीस्मृति प्रवर्तली देखीली : ऐसा उदकाचा बोळा मुखीं पीळीला : तो स्वीकारीला : आणि नावेक सावध जाले : पुडती सावध केले : मग यैसी वास पाहीली : तवं गोपाळबासातें वोळखीलें : डोळे आस्वपातीं भरीलें : आहा गोपाळा : ऐसें कां केलें : तिहीं म्हणितलें : गोसावीयां प्रवृत्ति नाहीं ऐसे तुम्हीं जाणा : ऐसाचि काळीं मजसी भेटि केली : तुम्हीं बहुतांसि धर्मरक्षेण : म्हणौनि उपंगळीये धरूनि उठवीलें : मग गावांत घेउनि गेले : एकी ठाइ ठावो पाहोनि आंथरुण घालौनि निजवीलें : एकातें पुसीलें : येथ कोण्ही वैद्य असे : एकीं म्हणितलें : पैल घोडेया बैसोनि जातु असे : तैसेचि गोपाळबास लाहें तयापासि आले : पुढां उभेया ठाकौनि म्हणितलें : आहो दुष्टें गांजीलें ते रायापुढें सांघीजे : आणि रोगें अडी (लें) : तरि वैद्यांपुढे सांघीजे : म्हणौनि मागील सांगीतलें : तेणें म्हणितलें : ते कोणे ठाइ असति : मग तो आला : कवीस्वरबांसांचा हातु पाहीला : आणि म्हणितलें : यांसि रोग नाहीं : धातुसाम्य असे : येहीं सोखन केलें असे : कवणा कारणें तें हेचि जाणाति : आतां यांसि अन्न द्या : म्हणौनि तांदुळाचा भातु (आणि) दूध पथ्य सांघितलें : गोपाळबासीं म्हणितलें : तेंही तुम्हीचि जाणा : मग वैद्यें दूध : भात : साकर ऐसें तिन दीं पथ्य सूदलें : कवीस्वरबास सावध जाले : मग गोपाळबासीं म्हणितलें : म्यां तुमची जाणिव यांपुढें सांघितली असे : तरि यांहांसी काहीं बोलावें : मग कवीस्वरबासीं काहीं गीतावाक्य वाखाणीलें : येतुलेनि तेणें आपुलीयें मार्गींचा उपदेशु द्यावा : म्हणौनि साष्टांग दंडवत घातले : तवं कवीस्वरबासीं म्हणितलें : उठा : आम्हीं आतांचि काइ जात असों : म्हणौनि उठवीलें : मग येरी दिं सकाळि न पुसतचि निगाले : ॥९॥"
    },
    {
        "ID": 271,
        "aadi": "१०) कवीस्वरां वासुदेवभटीं प्रश्न करणें ॥",
        "smruti": "एक वेळ कवीस्वरबास ऐसें सांगातियेंसि अटना गेले होते : अटन करीतां आनोबासांचिये भेटि गेले : भेटि जाली : श्रमनिवृत्ति जाली : अनोबास कवीस्वरबासांचे पाये धों रीगाले : तयांतें कवीस्वरबासीं म्हणितलें : तुम्हीं कैसे पाये धुवाल : आनोबासीं म्हणितलें : तें कां : ना तुम्ही येथ उपाधिमंत : तवं आनोबासीं म्हणितलें : मां तुम्हीं काइ उपाधिमंत न व्हा : तवं कवीस्वरबासीं म्हणितलें : आम्हां आणिकीं ठाइ उपाधि : तुम्हा येथ उपाधि : यैसें कवतुक केलें : मग आनोबासीं म्हणितलें : भलें केलें : मग पाये धुतले : नावेक भरले : आणि वासुदेवबासीं कवीस्वरबासां प्रश्नु केला : कवीस्वरहो : आचरतया पुरुषा सत्वभंग नव्हतां : देवतेस विघ्न संपादणें आति किं नास्ति : तवं कवीस्वरबासीं म्हणितलें : भटो : हे काइ आणिकी ठाइं असे : हे आनोबास बोलति : तैं जाणिजे कीं : कवीस्वरबासीं मागीला गाउनि भिक्षा मागूनि आणिली होती : ते संपादीली : मग सपांतीं जेवणें जालीं ॥१०॥"
    },
    {
        "ID": 272,
        "aadi": "११) आनोबासीं वासुदेवभटां झाडातळि पाटा फुटला म्हणणें ॥",
        "smruti": "एक वेळ आनोबास वासुदेवभटांसि घोकवीत होते : तवं त्यांसि तें न बैसेचि : मग आनोबासीं म्हणितलें : वासुदेया तूं झाडाखालि जाये : मग तुज झाडचि बोलैल : मग वासुदेवबास अटणा निगाले : तेथ झाडातळि त्यांसि स्फूर्ति जाली : मग साटि प्रश्न करूनि आनोबासांसि भेटावेया आले : आनोबासिं प्रश्नु केला : मग आनोबासीं म्हणितलें : वासुदेया झाडातळि पाटा फुटला गा : ॥११॥"
    },
    {
        "ID": 273,
        "aadi": "१२) ब्राह्मणा स्वप्नश्रवणीं कवीस्वरीं सहश्र भोजन चुकवणें ॥",
        "smruti": "कवीस्वरबास : रामोपाध्ये : कान्होपाध्ये : परसरामबास हे चौघे पेहेरासंगमा आले : तवं तेथ व्यवहारा एकु सहश्र भोजन करावेया आला होता : तेणें रात्रीं स्वप्न देखीलें : जे ंभटमार्गींचेया एका महात्मेयां जेवूं घातलेया सहश्र भोजन होये : म्हणौनि म्हांळसां स्वप्न दाखवीलें : तवं उदयांचि तेणें कवीस्वरबातें देखीलें : साउमा येउनि दंडवत करूनि स्वप्न सांघीतलें : तरि महात्मेहो : तुम्हीं माझें काहीं घेया : कवीस्वरबासीं म्हणितलें : घेतों : परि आमुचे गुरु पुढें गेले असति : म्हणौनि निराकरीलें : निगालें : ॥१२॥"
    },
    {
        "ID": 274,
        "aadi": "१३) कुमरे रेमाइसें दंडवत वांछिती संन्यासी खंडणें ॥",
        "smruti": "एक वेळ कुमरें रेमाइसातें एकीं संन्यासी म्हणितलें : तुम्हीं आम्हांसि दंडवत न करा तें काइ : रेमाइसीं म्हणितलें : प्रसादहो : तुम्ही साध्यस्त आहां कीं साधनवंत आहां : तेंहीं म्हणितलें : तें कां पुसतां :रेमाइसीं म्हणितलें : साधनवंत जरि होआल तरि दंडवत केलेयां तुमचें साधन काइ चरितार्थ होइल : ना साध्यस्त जरि असाल : तरि तो आक्रोध : त्यासि दंडवताची चाड नाही : मां दंडवत कवणासि करावें : पतितासि लोकमान्यता देखैल : तरि घांसु एकु अन्ना घालील : येरें म्हणितलें : भटोबासांची म्हातारी आळउं नये : ॥१३॥"
    },
    {
        "ID": 275,
        "aadi": "१४) तस्करोपद्रव - निराकरणी हिराइसुता अनुसरण ॥",
        "smruti": "हिराइसांचे पुत्र कवणि ठाइ गेले होते तें नेणिजे : येतां वाटे (तयां) चोर उठिले : मग तेहीं म्हणितलें : येवेळचा जरि मीं वांचलां : तरि भिक्षा करीन : तेव्हेळि वांचले : भिक्षा केली : कवणाजवळि तें नेणिजे : ॥१४॥"
    },
    {
        "ID": 276,
        "aadi": "१५) राघवभटीं ‘द्वादशश्लोक पूजावसर’ करणे ॥",
        "smruti": "एक वेळ राघवभट आंवाकोनि तिहीं पूजावसरांचे स्मरण होआवें म्हणौनि समुच (च्च) याकारणें द्वादशश्लोकीं तीन्ही ‘पूजावसर’ बांधले : आणि प्रसादसेंवेपुढां म्हणति : ॥१५॥"
    },
    {
        "ID": 277,
        "aadi": "१६) कवीस्वरां हरगर्वभटां उद्गहणिंकें कवीस्वरीं आनोबास प्रकाशणें ॥",
        "smruti": "हरगर्व ते विद्वांस : एक म्हणति राक्षसभुवनिंचे: एकु दिस ते कविस्वरांसि भेटले : थोरि उघानि केली : परि बोधुभेद अवभेदा नयेचि : ते वाराणसि जात होते : हरगर्वीं म्हणितलें : आतांचि येवेळे चर्चा असों देवों : वाराणसीहूनि येउनि : मग मागुतें तुमचें दर्शन घेउनि : कवीस्वरबासीं म्हणितलें : हो कां जाल तरि पारिसनाथाचेया श्रीपुरावरूनि जा : तेथ आमचे गुरुभाउ आनोबा असति : तयांसि भेटावें : मग सामोरें जावें : तेव्हेळि ते श्रीपुरासि आले : आनोबासीं भेटि जाली : भेटिसरीसिचि उघानि प्रवर्तली : जीयें वाक्यें कवीस्वरबासीं उधा(द्ध) रीलिं : तेचि हेतु : तियेंचि वाक्यें : तेचि मांडणि : सारीखीचि वीत्पति (व्युत्पति) : परि तेथ प्रत्या नयेचि : आणि येथ आनोबासांचेनि प्रत्या आलें : जीवेस्वरु - विभेदु मानिला : मग वाराणसीं जातां राहीले : येतुलेनि आनोबातें म्हणितलें : आतां तुम्हीं आपुला धर्म सांघावा : आनोबासीं म्हणितलें : तुम्हांसि जे प्रथम भेटले : ते आमचे वडिल गुरुबंधु : तयांपासि चला : मां तयांकरवि सांघउनि : म्हणौनि आनोबास हरगर्व - पंडितातें आसटी (ष्टी) ये घेउनि आले : भेटि जाली : कवीस्वरबासांतें म्हणितलें : यांसि धर्म सांघावा : म्हणौनि मागील सांघीतलें : कवीस्वरबासीं म्हणितलें : यांसि तुमचेनि मुखें होआवें : हे तुमचेचि अधीकार्ये : जेहींचि युक्ति तुम्ही बोलीलेति : तियाचि युक्ती आम (म्हां) सीं उघानि जाली : परि आमचेंनि यांचेया प्रत्या नयेचि : आणि तुमचेनि आलें : म्हणौनि हे तुमचेच अधीकारी : यैसें तयांचेया प्रत्या आणिलें : मग आनोबांसीं तयांसि धर्मश्रवण केलें : तैंचि भिक्षा केली : मग तया नावं ‘हरबा’ यैसें म्हणति : हे वासुदेवभटाहूनि धाकुटे : मग येंही प्रतिष्टानि राहूनि भोगनारायेणिं ‘गद्यें’ केलीं :॥ तेथचि प्रतिष्टानि देहावसान जालें : आठ वरीखें प्रतिष्टानिं होते : यैसि मार्गरूढि : ॥१६॥"
    },
    {
        "ID": 278,
        "aadi": "१७) पश्रा(रश)मबासां आनोबासां भेंटि - विधानीं बाइदेवोबायें वीधानज्ञान करणें ॥",
        "smruti": "एक वेळ बाइदेवबास : परसरामबास : आनोबासांसि अभ्यागत आले : आनोबासीं वीधान केलें : विधान करीतां आनोबासीं बाइदेवोबासांचे पाए धुतले : परसरामबास काहीं केलेंयाही धू नेदीति : परसरामबासीं म्हणितलें : तुम्हीं आम्हां गुरुस्थान : तुम्हां धों न एति : आनोबासीं म्हणितलें : सुवर्णाचीया पाइरीया जालीया तरि काइ डोइये चालों ए (येइ) ल : तरि पायेंचि चालावें की : यावरि बाइदेवोबा म्हणति तें करूं : तवं बाइदेवबायें म्हणितलें : भेटिकालि येकमेकांचें करवीलें असे कीं : येर आधी बोधा अधिष्टांन : प्रयुक्तीचा बुझु तो तुमचा तुम्हांसीचि : हें परसरामबासांतें म्हणितलें आणि याचां अंतिं : भिक्षा जायासि ये प्रयुक्तीचा बुझु तो यांचा यांसि : हें आनोबासांतें म्हणितलें : ॥ परि भेटिकाळीं दोहीतें व्यापीलें : ॥ मग तेहीं पाये धुतले : ॥ परसरामबासांची भिक्षा ते आनोबासांआधीं : आन आनोबासांचें धर्मश्रवण तें तयांहीं आधीं : म्हणौनि परसरामबासी आनोबासांतें गुरुस्थान म्हणितलें : ॥१७॥"
    },
    {
        "ID": 279,
        "aadi": "१८) परसरामबासा धर्मवार्ताकरणिं आनोबासीं गगना गवसणी अनुवादु ॥",
        "smruti": "एक वेळ परसरामबासीं धर्मवार्ता केली : ते अवघी परिसौनी आनोबासीं म्हणितलें : परसरामाचें बोलणें गगना गवसणि : म्हणौनि थोर तोखले : ॥१८॥"
    },
    {
        "ID": 280,
        "aadi": "१९) आनोबासीं ‘अंताक्षरी’ करणें ॥",
        "smruti": "एक वेळ आनोबासीं ‘अंताक्षरी’ केली : अंतीं जें अक्षर तें पुढील वाक्याचां आदी : यैसीं बतीस वाक्यें केलीं : ॥१९॥"
    },
    {
        "ID": 281,
        "aadi": "२०) सर्पदष्ट महादेवोबा प्रसाद - ग्रंथिका कंठा अवग्रहणि वीषोतार ॥",
        "smruti": "दाइंबाचें पुत्र महादेवोबा : तेहीं कवणापासि भिक्षा केली तें नेणिजे : एक वेळ ते अटणा निगाले : सवें प्रसादाचिया गांठीया होतिया : एकु दीसीं भिक्षेसि गेले : भिक्षा करूनि गंगे जेवावेया गेले : तवं सपें खादलें : आणि तेहीं जवळि प्रसादाचिया गांठीया होतिया: तियां गळां घातलिया : आणि वीष उतरलें : मग भोजन करूनि निद्रास्थाना गेले : ॥२०॥"
    },
    {
        "ID": 282,
        "aadi": "२१) दंतीगोपाळबासां देहावसान ॥",
        "smruti": "एक वेळ दुकळु पडिला : कवीस्वरबास अवघेयां भिक्षुकांसहीत यैसे पुरंधराकडे आले : दंतीगोपाळबासांचें देह थोर तुटलें होतें : मग गोपाळबायें म्हणितलें : कवीस्वरहो : आतां मज फांकावेया अनोज्ञा द्यावी : कवीस्वरबासीं म्हणितलें : साह्य नाहीं : तिही म्हणितलें : ना द्यावीचि : मग दीधली : ते अटण करीत करीत चंदनवंदना गेले : तेथ रायें छत्र घातलें होतें तेथ भिक्षे जाति : ते म्हणति : येथचि बैसोनि जेवाल : तरि घालूनि : गोपाळबासीं म्हणितलें : आम्ही गंगे जेउनि : तिं म्हणितलें : आम्हीं तुम्हां उदकही देउनि : गोपाळबासिं म्हणितलें : तर्‍ही येथ न जेउं : यैसें क्षेणाचें मान होये : आणि जाति : ऐसें देहशेष राहीलें : मग एकु दिसु नगरावरुतें येलीकडलां डोंगरीं अधोपरीं यैसें दोहीं धोंडेयांचीये संदीं देह ठेवीलें : छीन्नस्थळि धोंडेयाखालि घातली : आणि धोंडेयासि खडेनि लीहीले : येथ छीन्नस्थळि असे : तवं तिये नगराचा अधीकार्या दुर्गातु उपरियेवरि रात्रीं उभा होता : तवं तेणें तेथ डोंगरातळीं देह जातांसमैं प्रकासु देखीला : आणि आपणचि दीवी लाउनि पाहावेया आला : जवं जवं साउमा ये : तवं तवं प्रकाशु उणा होए : ऐसा जवळि आला : तवं तयांचें देहं गेलें देखीलें : तेणें म्हणितलें : हे तवं अन्नेवीण गेले : तरि मीयां (येथ) अन्नछत्र घातलें असे कीं : मग रायें छत्रीचे लोकु पाचारीले : तया पुसीलें : हे छत्रा आले होते : तेहीं पाहीलें : वोळखीलें : ना होए : आले होते : तरि यांहांसि तुम्हीं अन्न घालां : तिं म्हणितलें : हे म्हणति : आमचां पालवीं घाला : मां आम्हीं गंगे जेउनि : आम्हीं म्हणों येथचि जेवाल : तरि घालूनि : आणि हे निगौनि जाति : यैसीयापरी येथ बहुत दीस देखत होतों : मग रायें म्हणितलें: आहा पापियेहो : वोखटें केलें : जया पात्राकारणें मीयां छत्र घातलें : तें पात्र चुकलें : आतां येणें छत्रें काइ काज : म्हणौनि तें छत्रचि मोडीलें : मग केतुलेनि काळें कवीस्वरबास सोधीत आले : तवं ते आइकीलें : मग तो ठावो पाहीला : तवं छीन्नस्थळि लीहीली होती : ते घेतली : आणि निगाले : ॥२१॥"
    },
    {
        "ID": 283,
        "aadi": "२२) सत्रसींगीं१ नागाइ - देहावसान : शोधनिं कवीस्वरीं वाक्य करणें ॥",
        "smruti": "नाति नागाइसें ते महेस्वरपंडितांची कन्या : तेहीं भटोबासामागां सत्रसींगीं थोर वैराग्य केलें : तैं तेथ देवता : यात्रा नाहीं : भिक्षाकरितां लोकांसि पुरुषु किं स्त्री यैसें कळों आलेंचि नाहीं : यैसें केतुलेया एका काळा तयांची गति कुंठली : एका धोंडा छीन्नस्थळि खालि घालूनि लीहीलें : एथ छिन्नस्थळि असे : मग देह ठेवीलें : मग केतुलेया एका दीसां कवीस्वरबास आइकोनि तेथ गेले : एका गुरुवातें पुसीलें : तेणें म्हणितलें : एथ एकु होता : येतां - जातां देखों : परि दादुला कीं बाइल हें नेणों : कवीस्वरबासीं सोधीलें : तवं तें लीहीलें देखीलें : मग छीन्नस्थळीं काढीली : आणि कवीस्वरबासां थोर दुख भरलें : मग तेथ तयावरि एक वाक्य केलें : क्रांते श्रीमत्सुदेशे सतशिखरगिरावुत्तरोत्तुंगश्रृंगे : निष्ठावत्यानुगत्या निजजनसखिनां यान्त पंथानमेकम् ॥ अग्नियं नागदेवं निजजनपरमानंदमार्गं जगाम । स्मृत्वा श्रीचक्रपाणिं निजहृदि दधती ब्रह्म नागांबिका या ॥१॥ हें वाक्य म्हणितलें : आणि निगाले : ॥२२॥"
    },
    {
        "ID": 284,
        "aadi": "२३) परसरामबास - देहावसानीं विनाएकबासीं धांवा करणें ॥",
        "smruti": "रामेश्वरबास : परसरामबास : हे कवीस्वरबासांचे शिष्य जवळि (के) चे : ॥ कविश्वरबासांमागां परसरामबासांचें आचारी (र्य) त्व : परसरामबासीं ‘निर्वचन’ : ‘निर्वचना’ चीं ‘असतिपरी’ केली : दोहीं स्थळिचेयां पुढील ‘प्रमाणा’ अन्वयो लावीला : आदी वेगळीया टांचीलीया : ‘चैतन्यमृतिका’ : । ‘उद्धरण’ बोलिजलें : ‘दृष्टांतप्रमेये’ बोलीलीं : यैसा सास्त्रा अन्वयो लाविला : मग केतुलेनि एकें काळें देहावसान जालें : तेव्हळि वीनायेकबासीं धुवा केला : ॥ तुवां प्रकटीला परपंथु : जीव उद्धरावेया हेतु : आचारें वीवेकें सहीतु : आला कविसुतचि वेर्‍हीं : ॥ तो धर्माचा पाळकु : तया काइ वाखाणि मसकु : तेणे ंवीण भवदोष : झळंबतु असे स्वामिया१ : ॥ धृपद : ॥ बाळारथी जो धर्माचा : रक्षकु वैराग्याचा : उदधि प्रमेयांचा : तो आमचा कां नेंला : ॥ ज्ञानप्रकाश बहळ : भानुरस्मि बंबाळ : मालवलेया जगबोळ : जाला सकळ पंथांसि : ॥ नाना वासना तनकट : तेणें लोपली धर्मवाट : सगर फांकले अफाट : शो (स्वो. क्तीचे ंस्वामिया: ॥२॥ क्रिया मनोधर्मा जाणूं : तुझां वे (व्य) सनिं निपुणु : जीव दोषीं सकळीं हीनु : गुण वाखाणूं नेणिजे स्वामिया: ॥ भवनि म्हाळीं गहनु : विस्तारला छायाघनु : परमार्गीयां संतानु : तो विश्रामु मोडला : ॥३॥ सौजन्याचा गुणरासि : प्रीति नियत मानसीं : चित्त संतत परेसीं : श्रीचरणीं स्वामिया : ॥ मुखचंद्र कैसा भाउं : ज्ञानसुधेसि उगउ : परमार्गी (यां) सांताउ : तेणेंवीण गति ठेली : ॥४॥ कविभास्करा सुतु : उदार्यावरि हातु : आचार्यांमाजि विख्यातु : परसराममुनि देखा : ॥ करूनि प्रपंचावेगळा : नित्य स्वरूप केवळ : परसुखाचें वेलाउळ : तेथ जी तुवां वासीया केला : ॥५॥ (ऐसीं पाच पदें म्हणितलें :) ॥२३॥\n\nआतां भटोबासांचे सीष्य : बाइदेबास १ : उपाधिबास २ : अमृते मायांबास ३ : केशोबास ४ : पंडितबास ५ : राजुरकर लक्ष्मींधरबास ६ : कविस्वरबास ७ : आनोबास ८ : राघवभट ९ : अनंत १० : आकाइचे रामदेव ११ : परसरामदेव १२ : डींडोरी गोंदोबा १३ : देवतासंबंधी महादेवबा १४ : विरक्त रूपदेवोबा १५ : विरुपाख्य महादेवोबा १६ : जनकीवासदेवभट १७ : वांकी वीष्णुभट १८ : सेइगाव खेइभट १९ : सेइगाव कृस्णभट २० : वाळुके रामदेव २१ : नरेंद्रबास २२ : विनायेकबास २३ : सोमणबास २४ : काळे कृस्णभट २५ : गोरे कृष्णभट २६ : सुचंच चांगदेवभट २७ : वासुदेवभट २८ : वांकुडे हरिभट २९ : वांकुडे डाइंभट ३० : कटककार केशवनायेक कटक देमा(इ)चे संबंधीये ३१ : पोकळे वाल्हनाइक ३२ : चक्रपाणिबास ३३ : धनेस्वरभट ३४ : लुखभट ३५ : जायभट ३६ : कान्होपाध्ये ३७ : येवंते रामदेवपंडित ३८ : गोरे राजोपाध्ये ३९ : भाउ लखदेवोबा ४० : गुर्जर हरिभट ४१ : पिंपळे रामदेव ४२ : मधुर गोवींदभट ४३: दंडमाणिकभट ४४ : काळीचे जनकभट ४५ : पुरीचे चांगदेंवभट ४६ : धर्महळीसाइदेव ४७ : अवीद्यात्मक सूष्ठपाणिभट ४८ : मु (स) ळें साइंदेव ४९ : धुपे साइंदमुनि ५० : कट (क) कार वंकी ५१ : आपलो ५२ :॥\n\nहीराइसें १ : आकाइसें २ : भाउजइ हीराइसे ३ : बहीण उमाइसें ४ : कुमरें रेमाइसें ५ : बाबुळगांव लुखाइसें ६ : साकाइसें ७ : उंबरी गौराइसें ८ : कटककारें देमाइसे ९ : उंबरी महादाइसें १० : नाति नागाइसें ११ : सून नागाइसें १२ : पाळेकरें गौराइसें १३ : रंभाइसें १४ : पैठण उमाइसें १५ : लेंकि धानाइसें १६ : खेडले नागाइसें १७ : पैठण नागाइसें १८ : पैठण कमळाइसें १९ : एवंतेकारें जसमाइसें २० : सिताइसें २१ : इंद्रभटांची गौराइसें २२ : परंडकरें गौराइसें : एकी वासना पोमाइसे २३ : केशोबासांची बहीण कामाइसें २४ : पोकळी भागाइसें २५ : भद्रकारें कामाइसें २६ :एवं आदीकें यैसीं पांच सतें सिष्यें : भटोबासांची : ॥\n\nमग यांपासौनि तेरा अम्नाय जाले : एकु कवीस्वर अम्नाय : १ : एकु उपाध्य अमनाय २ : एकु पारमांडल्य अम्नाय ३ : एकु कुमरअम्नाय ४ : एकु साळकर महादेव अम्नाय ५ : एकु मदळसा अम्नाय ६ : एकु चक्रपाणिबासांचा अम्नाय ७ : एकु जायाबाअम्नाय ८ : एकु जाखोबा अम्नाय : ९ : (एकु हरीभटांचा अम्नाय १० : एकु दायेंबा अम्नाये ११ : एकु देइभटांचा अम्नाय १२ : एकाचें नावं नेणिजे : तो अम्नाय १३ ) : यैसें हे मार्गाचार्ये : भटोबासां यैसें प्रमाण जाणावे : ॥२४॥\n\nआता कवीस्वर अम्नाय : ॥ परसरामबास १ : रामेस्वरबास २ : धाडी नागाइसें ३ : ॥\n\nआतां पारमांडल्या आम्नायाची वृत्ति सांघतां असीजे : । : आनोबासांचे वासुदेवभट १ : वामनबास २ : तीकोबास ३ : देमनबास ४ : सोमणबास ५ : हरगर्वबास ६ : हरिपाळ हरिभट ७ : सिवन नागदेवोभट ८ : मुनिकृष्णबा ९ : तथा कृष्णभट १० : नागनाथबास ११ : कमळभट १२ : मुनि मेहदेवोबा १३ : कांकैर महादेवोबा १४ : वांकी येल्होबा १५ : मथन येल्होबा १६ : रामनाथभट १७ : वाल्हंभट १८ : रोपे रामदेवो १९ : गणेशभट २० : गोपीनाथभट २१ : साळिवेमुरारीभट २२ : नेइभट २३ : जोइसीभट २४ : चांगदेवभट २५ : आपदेवोभट २६ : कांइदेवोपंडित २७ : हरीदासभट २८ : दुरुडीभट २९ : कळंके केइभट ३० : आतांआइया : बेलौरे रेमाइसें ३१ : साळिवें गौराइसें ३२ : माल्हाइसें ३३ : गोणाइसें ३४ : खांदार जानाइसें ३५ : सेगाइसें ३६ : पद्माइसें ३७ : कास्ते जेमाइसें : ३८ : गोंदो आकाइसें ३९ : गोरी गौराइसें ४० : काळी गौराइसें ४१ : यें इतुकीं गुरुभावंडें : आनोबासां सिष्यें :॥२५ ॥\n\nआतां उपाध्यआम्नायीं उपाध्याचीं सिष्यें : कमळाइसें तियें उपाधिबासांची धाडी : तेंहीं भटोबासांपासि भिक्षा केली : परी गुरुकुळ त्यांचिचि सिष्यें म्हणति : सेवटीं वाला राहिलीं म्हणौनि वालेंकरें म्हणति : ॥ त्यांचे सिष्यें संतोबास १ : नरहरिबास २ : वि(र) क्त वैजोबास ३ : सडे हरिभट ४ : भिंगार हीराइसांचे गुरु भायाबास ५ : साइंभट सातभाउ ६ : पुरुखोबास ७ : गांगोबास ८ : जोगोबास ९ : जनकोबास १० : येल्होबास ११ : दाइ भागवत १२ : धानोबास १३ : हरिदेवोबास १४ : कमळदेवमुनि १५ : मुनि तिकोबा १६ : मुनि लुइबा १७ : आराधीये केशोबास १८ : नरसोबा १९ : हरिभागवत आइसांचे आजे २० : विंचर धानाइसें २१ : येसाइसें २२ : पिलाइसे २३ : भागाइसें २४ : चांगाइसें २५ : चौडाइसें २६ : बालाइसें २७ : पोमाइसें २८ : भाउजै पोमाइसें २९ : हीराइसें ३० : धानोबाची माता मेगाइसें ३१ : बहीणि मागाइसें ३२ : विझाइसें ३३ : धाडी२ रामाइसें ३४ : गंगाइसें ३५ : रेमाइसें ३६ : गौराइसें ३७ : बरदुधी खेमाइसें ३८ : वांकी धानाइसें ३९ : तिकोणि देमाइसें ४० : कामाइसें ४१ : वील्हाइसें ४२ : कोमाइसें ४३ : ॥२६॥\n\nएवं ‘स्मृतिस्थळ’ समाप्तगमत : ॥"
    }
]
