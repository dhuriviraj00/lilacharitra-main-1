<!DOCTYPE html>
<html>
<head>
    <meta charset="utf-8" />
    <meta name="viewport" content="width=device-width, initial-scale=1.0">
</head>
</p>
<p><center><center><b><u>पूर्वीं</u></b></center></center></p>
<p><center>सृष्टीमध्यें कव्हणें करणें मूंचिजेना एकें परमेश्वरेंवीण: तोचि परमेश्वरु निर्वेवो निराकारु असे: परि कृपावशें सावेवो साकारु होए: अवतरे: आपुलें सन्निधान दे: तें दास्य मोचक: ।छ।</center></p>
<p><center><b><u>अन्यव्यावृत्ती</u></b></center></p>
<p><center>कर्मभूमीचिया देवता होति : परि परमेश्वरु नव्हेति ।१।</center></p>
<p><center>अष्टौदेवयोनि देवता होति : परि परमेश्वरु नव्हेति ।२।</center></p>
<p><center>अंतराळीचे गंधर्व देवता होति : परि परमेश्वरु नव्हेति ।३।</center></p>
<p><center>स्वर्गीचे इंद्रचंद्रादिक देवता होति : परि परमेश्वरु नव्हेति ।४।</center></p>
<p><center>कैलास वैकुंठीचे हरिहर ब्रम्हादिक देवता होति : परि परमेश्वरु नव्हेति ।५।</center></p>
<p><center>क्षीराब्धीचा शेषशायी देवता होए : परि परमेश्वरु नव्हे ।६।</center></p>
<p><center>अष्ट भैरव देवता होति : परि परमेश्वरु नव्हेति ।७।</center></p>
<p><center>विश्वरुप देवता होए : परि परमेश्वरु नव्हे ।८।</center></p>
<p><center>चैतन्य देवता होए : परि परमेश्वरु नव्हे ।९।</center></p>
<p><center>चैतन्यापर परमेश्वरु : तो देवो श्रीचक्रधरु : सकळ जीवांतें रक्षिता हो : उद्धरिता हो ।१०।</center></p>
<p><center></center></p>
<p><center><b><u>युगधर्म</u></b></center></p>
<p><center>बत्तीस लक्ष कृतयुग ।१।</center></p>
<p><center>कृतयुगीं आत्मोपास्ति हा धर्मु ।२।</center></p>
<p><center>भक्ती अधर्मु ।३।</center></p>
<p><center>धर्मातव चैतन्यप्राप्ति फळ ।४।</center></p>
<p><center>अधर्मातव खालीली युगीं जन्म ।५।</center></p>
<p><center>सोळा लक्ष त्रेत ।६।</center></p>
<p><center>त्रेतीं भक्ती हा धर्मु ।७।</center></p>
<p><center>यागु अधर्मु ।८।</center></p>
<p><center>धर्मातव कैलास वैकुंठप्राप्ति फळ ।९।</center></p>
<p><center>अधर्मातव खालीली युगीं जन्म ।१०।</center></p>
<p><center>आठ लक्ष द्वापर ।११।</center></p>
<p><center>द्वापरीं याग हा धर्मु ।१२।</center></p>
<p><center>तीर्थ : क्षेत्र : व्रत : दान : अधर्मु ।१३।</center></p>
<p><center>धर्मातव स्वर्गप्राप्ति फळ ।१४।</center></p>
<p><center>अधर्मातव खालीली युगीं जन्म ।१५।</center></p>
<p><center>च्यारि लक्ष कलियुग ।१६।</center></p>
<p><center>कलियुगीं तीर्थ : क्षेत्र : व्रत : दान : हा धर्मु ।१६।</center></p>
<p><center>हिंसा अधर्मु ।१८।</center></p>
<p><center>धर्मातव अंतराळप्राप्ति फळ ।१९।</center></p>
<p><center>अधर्मातव नरक ।२०।</center></p>
<p><center>उत्तमा धर्मातव अंतराळप्राप्ति फळ ।२१।</center></p>
<p><center>मध्यमा धर्मातव अष्टौदेवयोनिप्राप्ति फळ ।२२।</center></p>
<p><center>कनीयसा धर्मातव अधोनिकप्राप्ति फळ ।२३।</center></p>
<p><center>कृतयुगीं लक्षभरि आयुष्य ।२४।</center></p>
<p><center>त्रेतीं दाहा सहस्त्र ।२५।</center></p>
<p><center>द्वापरीं सहस्त्र ।२६।</center></p>
<p><center>कलियुगीं शत ।२७।</center></p>
<p><center>या चहुयुगांचां धर्मीं परमेश्वरु नेणिजे : न पविजे : परमेश्वरें परमेश्वरु जाणिजे : परमेश्वरें परमेश्वरु पाविजे ।२८।</center></p>
<p><center><b><u>विद्यामार्ग</b></u></center></p>
<p><center>एकि विद्या ।१।</center></p>
<p><center>दोनि विद्या ।२।</center></p>
<p><center>आठि विद्या ।३।</center></p>
<p><center>सवावो लक्ष नव कोडी विद्या ।४।</center></p>
<p><center>बाहात्तर कोडी विद्या ।५।</center></p>
<p><center>एकि विद्या ते ब्रह्मविद्या ।६।</center></p>
<p><center>द्विधा शांभव ।७।</center></p>
<p><center>अष्टधा शाक्तेय ।८।</center></p>
<p><center>सवावो लक्ष नव कोडी महाणव ।९।</center></p>
<p><center>बाहात्तर कोडी आणव ।१०।</center></p>
<p><center>विषयाधार वेधु ।११।</center></p>
<p><center>इंद्रियाधार वेधु ।१२।</center></p>
<p><center>अंत:करणाधार वेधु ।१३।</center></p>
<p><center>देहाधार वेधु ।१४।</center></p>
<p><center>विदेहा धार वेधु ।१५।</center></p>
<p><center>केवळाधार वेधु ।१६।</center></p>
<p><center>विषयवेधें विषयांची प्राप्ति ।१७।</center></p>
<p><center>इंद्रियवेधें इंद्रियांची प्राप्ति ।१८।</center></p>
<p><center>अंत:करणवेधें अंत:करणाची प्राप्ति ।१९।</center></p>
<p><center>देहवेधें देहाची प्राप्ति ।२०।</center></p>
<p><center>विदेहवेधें विदेहाची प्राप्ति ।२१।</center></p>
<p><center>केवळवेधें कैवल्याची प्राप्ति ।२२।</center></p>
<p><center><b><u>संहार</b></u></center></p>
<p><center>परमेश्वरप्रवृत्ती माया सृष्टिसंहारू करी ।१।</center></p>
<p><center>विखा इंद्रियीं विलया जाए ।३।</center></p>
<p><center>इंद्रिय अंत:करणीं विलया जाए ।४।</center></p>
<p><center>अंत:करण देहीं विलया जाए ।४।</center></p>
<p><center>देह विदेहीं विलया जाए ।५।</center></p>
<p><center>विदेह ते नित्य ।६।</center></p>
<p><center>कार्य अविद्या कारण अविद्येचां ठाइं विलया जाए ।७।</center></p>
<p><center>कार्य कारणीं विलया जाए ।८।</center></p>
<p><center>एकु नित्यवर्गु : एकु अनित्यवर्गु ।९।</center></p>
<p><center>नित्यवर्गी जीव : देवता : परमेश्वरु : उरेती ।१०।</center></p>
<p><center>अनित्यवर्गी अनादि अविद्या : कर्मलेप : उरेती ।११।</center></p>
<p><center>अनादिअविद्याकर्मलेपयुक्त जीव मायास्वरुपीं असति ।१२।</center></p>
<p><center>देवतास्वरुपीं स्थिता होति ।१३।</center></p>
<p><center>यापरी प्रपंचु संहरे ।१४।</center></p>
<p><center>माया परमेश्वराची प्रवृत्ति वोळगे ।१५।</center></p>
<p><center><b><u>संसरण</b></u></center></p>
<p><center>मायास्वरुपीं एकदेशीं तम असे ।१।</center></p>
<p><center>तमोनिमग्न जीव मायास्वरुपीं असति ।२।</center></p>
<p><center>परमेश्वरप्रवृत्ती माया तमोनिग्नां जीवां चैतन्यमहं ऐसें उपजवी ।३।</center></p>
<p><center>माया जीवांतें विकरे : संचरे : विये: प्रसवे : हालवी : डोचली : उगळी : लोटी ।४।</center></p>
<p><center>परमेश्वरप्रवृत्ती माया व्यापारवशें अविद्यात्मक जीव चैतन्यम् अहं ऐसे घेउनि उठीति ।५।</center></p>
<p><center>चैतन्यम् अहं जीवां जन्म बोलिजे : अन्यथाज्ञान बोलिजे : आद्यमळ बोलिजे ।६।</center></p>
<p><center>मायासृष्टि जीव : जीवसृष्टि प्रपंचु ।७।</center></p>
<p><center>मायाकृत जीव : जीवकृत प्रपंचु ।८।</center></p>
<p><center>मायाकार्य जीव : जीवकार्य प्रपंचु ।९।</center></p>
<p><center>यापरी माया जीवांतें जन्मौनि आपण उदासीन होए : परि सूत्रातें न संडी ।१०।</center></p>
<p><center>जीवु मायेसि अधीनु होए : का प्रपंचासि अधीनु होए : मध्यें असणेंचि नाहीं ।११।</center></p>
<p><center>जन्मलासांता जीवु क्षणपर्यंत शुद्ध असें मग मैळे ।१२।</center></p>
<p><center>चैतन्य मृत्तिकापर्यंत मैळे : चैतन्यासवें जीवु मृत्तिकापर्यंत मैळे ।१३।</center></p>
<p><center>चैतन्य चैतन्यपर्यंत उजळे : चैतन्यासवें जीवु चैतन्यपर्यंत उजळे ।१४।</center></p>
<p><center>आनाचां करणा तेयासि अभिमानु ।१५।</center></p>
<p><center>मग जीवु प्रपंचातें रची ।१६।</center></p>
<p><center>कां रची : जे अधमति : अधगति : अधरति म्हणौनि रची ।१७।</center></p>
<p><center>काइसेनि रची : तै तया सामर्थ्य आति ।१८।</center></p>
<p><center>मग जीवु नाहीं तेंचि एक गंधर्वनगराकार विश्व रची : तेयामाजी : रीगे : तादात्मकु होए : विश्वम् अहं ऐसे बूझे ।१९।</center></p>
<p><center>मग जीवु नाहीं तेची एक गंधर्वनगराकार अष्टधा प्रकृति रची : तियेमाजी रीगे : तादात्मकु होए : प्रकृतिरहं ऐसे बूझे ।२०।</center></p>
<p><center>मग जीवु नाहीं तेची एक गंधर्वनगराकार अनेकधा विकृति रची : तियेमाजी रीगे : तादात्मकु होए : विकृतिरहं ऐसे बूझे ।२१।</center></p>
<p><center>मग जीवु नाहीं तेची एक गंधर्वनगराकार अनेकधा विकृतिविकृति रची : तियेमाजी रीगे : तादात्मकु होए : विकृतिविकृतिरहं ऐसे बूझे ।२२।</center></p>
<p><center>यापरी मनुष्यपर्यंत मैळे ।२३।</center></p>
<p><center>मग जीव चतुर्विधा कर्मफळां जाति ।२४।</center></p>
<p><center>स्वर्ग : नरक : कर्मभूमि : मोक्ष यातें चतुर्विध कर्मफळ बोलिजे ।२५।</center></p>
<p><center>यापरी मागौती जैसी असिली तैसी सृष्टि रची ।२६।</center></p>
<p><center>माया परमेश्वराची प्रवृत्ति वोळगे ।२७।</center></p>
<p><center></center></p>
<p><center><b><u>असतिपरी</b></u></center></p>
<p><center>विकारविकल्पशून्यें ।१।</center></p>
<p><center>स्वभावमात्रें ।२।</center></p>
<p><center>निरालंबी ।३।</center></p>
<p><center>देवतास्मरणें ।४।</center></p>
<p><center>जो जन्म क्षेपी ।५।</center></p>
<p><center>तेयासि परमेश्वरु पुनरपि आपुला संबंधु देती ।६।</center></p>
<p><center></center></p>
<p><center><b><u>महावाक्य</b></u></center></p>
<p><center>जीवप्रपंचव्यतिरिक्त सच्चिदानंदस्वरुप परमेश्वरु एकु आति : तो सर्वशक्तियुक्त ।१।</center></p>
<p><center>नित्य : केवळ : अनादिअविद्यायुक्त वस्तु एकु आति ते जीवशब्दें बोलिजे ।२।</center></p>
<p><center>विश्वरुपाचिये ठाउनि मृत्तिकापर्यंत प्रपंचु बोलिजे ।३।</center></p>
<p><center>व्यतिरिक्त म्हणजे वेगळा ।४।</center></p>
<p><center>सत् शब्दें ब्रह्म बोलिजे : चित् शब्दें माया बोलिजे : आनंद शब्दें ईश्वरु बोलिजे : ब्रह्म : माया : ईश्वरु ऐसा त्र्यंश परमेश्वरु एकु आति ।५।</center></p>
<p><center>शक्ति शब्दें सकळही देवता : सकळही गुण : सकळही धर्म : ज्ञान : विज्ञान : हे सर्व शक्तिशब्दें बोलिजेति ।६।</center></p>
<p><center>युक्त म्हणिजे एतत्सहित ।७।</center></p>
<p><center>सौंदर्य : लावण्य : औदार्य : सौभाग्य : दया : मया : कृपा : करुणा : एवमादिक अनंत गुण बोलिजेति ।८।</center></p>
<p><center>नित्यत्व : व्यापकत्व : सर्वात्मकत्व : सर्वातीतत्व : सर्वकर्तृत्व : सर्वसाक्षित्व : एवमादिक अनंत धर्म बोलिजेति ।९।</center></p>
<p><center></center></p>
<p><center><b><u>निर्वचन</b></u></center></p>
<p><center>आनंदशब्दें ईश्वरु बोलिजें ।१।</center></p>
<p><center>आनंद तो ।२।</center></p>
<p><center>ब्रह्म तो ।३।</center></p>
<p><center>अच्युत तो ।४।</center></p>
<p><center>अविक्रियु तो ।५।</center></p>
<p><center>अव्यक्तु तो ।६।</center></p>
<p><center>अमूर्त तो ।७।</center></p>
<p><center>शुद्ध तो ।८।</center></p>
<p><center>बुद्ध तो ।९।</center></p>
<p><center>नित्यमुक्त तो ।१०।</center></p>
<p><center>निरभिमानु तो ।११।</center></p>
<p><center>पर तो ।१२।</center></p>
<p><center>परसाक्षित्व ऐसाही धर्मु तेथ नाही ।१३।</center></p>
<p><center>केवळ तो ।१४।</center></p>
<p><center>केवळींचि नित्यसंबंधे माया असे ।१५।</center></p>
<p><center>माया जेथ संबंधातें पातली असे तेथचि न पवे ।१६।</center></p>
<p><center>ऐसीचि वस्तु ते ।१७।</center></p>
<p><center>ऐश्वर्यादिकरौनि सकळही धर्म मायासंबंधेचि तेथ ।१८।</center></p>
<p><center>सर्वात्मकु तो ।१९।</center></p>
<p><center>सर्वातीत तो ।२०।</center></p>
<p><center>सर्वकर्ता तो ।२१।</center></p>
<p><center>सर्वसाक्षी तो ।२२।</center></p>
<p><center>ऐसा परमेश्वरु एकु आति ।२३।</center></p>
<p><center></center></p>
<p><center><b><u>उद्धरण</b></u></center></p>
<p><center>सृष्टीमध्यें परमेश्वरु अवतरेति ।१।</center></p>
<p><center>मनुष्यवेषधारीए होति ।२।</center></p>
<p><center>मायावेषधारीए होति ।३।</center></p>
<p><center>मायापुरधारीए होति ।४।</center></p>
<p><center>मायानिर्मितं पुरं मायापुरम् ।५।</center></p>
<p><center>माया घटाकारें आकारे ओते ।६।</center></p>
<p><center>नख : चर्म : रोम : आदिकरौनि शुद्ध चैतन्यचि ते ।७।</center></p>
<p><center>मायापुरीं मायेसि अभिमानु ।८।</center></p>
<p><center>ब्रह्माण्डीं शक्तिअधीनु शक्तिव्यापारु : मायापुरीं ईश्वराधीनु शक्तिव्यापारु ।९।</center></p>
<p><center>मायापुरीं इतरशक्तितुल्य माया ।१०।</center></p>
<p><center>ईश्वरीं संपुर्णा शक्ति : जीवीं अंशत: शक्ति ।११।</center></p>
<p><center>ऐसेया मायापुरातें स्विकरौनि कर्मभुमि स्थितां मनुष्यदेहयुक्तां जीवां ज्ञानपर्यंत परमेश्वरु आपुला संबंधु देति ।१२।</center></p>
<p><center>एकां प्रेम संचरीति ।१३।</center></p>
<p><center>प्रेम बोलिजे : भक्ति बोलिजे ।१४।</center></p>
<p><center>प्रेमसंचारमात्रें विकारु : विकल्पु : स्वभावो इये तीनि उच्छेदौनि जाती ।१५।</center></p>
<p><center>भक्ताचे सकळही सन्निधीनीं चरितार्थ होए ।१६।</center></p>
<p><center>भक्तासि श्रीमुर्तिवरी साध्य साधन ऐसी प्रतीति : प्राप्य प्रापक बोधु ।१७।</center></p>
<p><center>साध्य साधनाकारें आकारलें : करचरणवंत ब्रह्म हें ऐसी भक्तासि प्रतीति ।१८।</center></p>
<p><center>भक्त वियोगीं नुरे ।१९।</center></p>
<p><center>भक्ता नित्य संबंधु ।२०।</center></p>
<p><center>एकां जीवां प्रति परागिराकरौनि परमेश्वरु आपुले अस्तित्व साधीति ।२१।</center></p>
<p><center>मग एक अनुसरेति : एक ननुसरेति ।२२।</center></p>
<p><center>ननुसरेति ते प्रमादिये बोलिजेति : तेयां सृष्टि शून्य होए ।२३।</center></p>
<p><center>अनुसरलेयाचे आगंतुक कुंठे : अनारब्ध सुंके : प्रारब्धां भोगें क्षयो ।२४।</center></p>
<p><center>अनुसरलेयासि कर्मसवा भोगु नाहीं : दैवसवा भोगु ।२५।</center></p>
<p><center>अनुसरलेयासि देवत्व : तिर्यंचत्व होणें नाही ।२६।</center></p>
<p><center>ज्ञानियासि श्रीमूर्तिवरी साधन प्रतीति प्रापकु बोधु ।२७।</center></p>
<p><center>कैवल्यदाता हा : मोक्षदाता हा : ऐसी ज्ञानियासि प्रतीति ।२८।</center></p>
<p><center>अनुसरौनि सन्निधान करी : यापरी योग्य होए : तेयासि परमेश्वरु सत्ताज्ञान दान करीति ।२९।</center></p>
<p><center>कव्हणी एकीं अवसरीं सकळही मळांचे परिसारण करौनि परमेश्वरु जीवीं आपुली सत्ताशक्ति संचरीति : मग मागौते मळ घालीति ।३०।</center></p>
<p><center>सत्ता बोलिजे : सूचा बोलिजे : अव्यभिचार्य ज्ञान बोलिजे ।३१।</center></p>
<p><center>सत्ता ते विदित ।३२।</center></p>
<p><center>सत्ताज्ञान तेंचि अपरोक्ष ज्ञान ।३३।</center></p>
<p><center>सत्ताज्ञानी अशेष कर्म जाणे : कर्मक्षाळणी उपाओ जाणे : एतें विघ्न जाणे : विघ्नोपशमु जाणे ।३४।</center></p>
<p><center>सन्निधानीं क्षाळी कां असन्निधानीं क्षाळी ।३५।</center></p>
<p><center>सन्निधानीं तोकडेनि बहुत क्षाळी : असन्निधानीं जें जेतुलेनि क्षाळावें तें तेतुलेनि क्षाळी ।३६।</center></p>
<p><center>सत्ताज्ञानीं विकारसृष्टि : कर्मसृष्टि : अधीना होति : दैव विघ्न ।३७।</center></p>
<p><center>ब्रह्मादिक आपुुलेया पदा नेयावेया एति : परि तो तयांची वासही न पाहे ।३८।</center></p>
<p><center>अष्ट भैरव हालवीति : डंडळवीति : परि तो जैसा काहीं तैसाची ।३९।</center></p>
<p><center>ब्रह्मतुल्य आनंद विघ्नत्वें प्रकटति ।४०।</center></p>
<p><center>विद्या : अविद्या : पुरुषु : यां तीहीतें विद्या प्रकाशी : मग तो विद्येअधिनु होए ।४१।</center></p>
<p><center>यापरी योग्य होए तेयासी परमेश्वरु सामान्यज्ञान दान करीति ।४२।</center></p>
<p><center>सामान्यज्ञानी विकारसृष्टिकर्मसृष्टि वेगळा होए : दैवसृष्टि अधीना होति ।४३।</center></p>
<p><center>सत्ता सामान्यज्ञान मिळौनि अशेष कर्म क्षाळण करी : अशेष मळ क्षाळण करी ।४४।</center></p>
<p><center>तेणें लाविले तेेंं तो फेडी : तेणें नाहीं लाविलें तें तयाचेनि न फिटे ।४५।</center></p>
<p><center>यत्क्रियते तत्कर्म : म्हणौनि कर्म : कर्म शब्दें कर्म बोलिजे : कर्म शब्दें मळही बोलिजेति ।४६।</center></p>
<p><center>यापरी योग्य होए तेयासि परमेश्वरु विशेषज्ञान दान करीति ।४७।</center></p>
<p><center>विशेषज्ञानी दैवसृष्टि वेगळा होए : सकळाही शक्ति अधीना होति : अपरोक्षा होति ।४८।</center></p>
<p><center>माया कोपौनि उदासीन होए ।४९।</center></p>
<p><center>मायाकृपाव्यतिरिक्त परमेश्वरु तेयासी सकळाही शक्ति दान करीति ।५०।</center></p>
<p><center>मग तो सकळांसिही प्रमाणद्रव्य होए ।५१।</center></p>
<p><center>आद्यमळयुक्त चरमदेहस्थित कृपास्पदीभूत होउनि असे ।५२।</center></p>
<p><center>मग परमेश्वरु तेयासि कृपा करीति ।५३।</center></p>
<p><center>मग परमेश्वरु आपुलिया कृपाशक्तिकरुनि तेयाची अनादि अविद्या छेद करीति : मूळ अविद्या छेद करीति : अज्ञान छेद करीति ।५४।</center></p>
<p><center>अज्ञान छेदेंकरुनि अन्यथाज्ञानत्रुटि होए : आद्यमळत्रुटि होए : जीवत्वत्रुटि होए ।५५।</center></p>
<p><center>तळिचील हाणितलेयां वरिचील पडे : उतरंडी गडबडी ।५६।</center></p>
<p><center>यापरी परमेश्वरु तेयातें माया पारंगत करीति ।५७।</center></p>
<p><center>साध्यांचिया प्राप्ति साधन निवर्ते ।५८।</center></p>
<p><center>परमेश्वरु भक्तासि आपुली अनुभूति रति देति ।५९।</center></p>
<p><center>भक्तासि आपणपें समोर देति ।६०।</center></p>
<p><center>ज्ञानियासि ब्रह्मीभूत करीति ।६१।</center></p>
<p><center>ज्ञानियासि पाठीसि घालीति ।६२।</center></p>
<p><center>ज्ञानियासि मोक्ष देति ।६३।</center></p>
<p><center>ज्ञानिया ब्रह्मीं मिसळे : बुडी दे ।६४।</center></p>
<p><center>भक्त भेदें अनुभवी : कीं अभेदें अनुभवी : ऐसा विकल्प तेथ करों न ए ।६५।</center></p>
<p><center>यापरी परमेश्वरु श्रीचक्रधरु जीवांतें उद्धरीती।६६।</center></p>
<p><center></center></p>
<p><center><b><u>आचार</b></u></center></p>
<p><center></center></p>
<p><center>स्वदेशसंबंधु त्याज्य : स्वग्रामसंबंधु त्याज्य : संबंधियांचा संबंधु तो विशेषता त्याज्य ।१।</center></p>
<p><center>संबंधीं अधिकारु नाहीं ।२।</center></p>
<p><center>संबंधीं विकारु : विकारीं रसु : रसीं अभिमुख : सेवा निवृत्ति ।३।</center></p>
<p><center>नावडत नावडत सेवी : तेंचि आवडौनि ठाके : मग सांडितांहीं न संडे ।४।</center></p>
<p><center>ऐसा विखो बापुडा : जो सेवितसांतां आपुुलेया मोहरा न करी ।५।</center></p>
<p><center>विषयसंबंधेमात्रें जीवु काइ गा जातु असे : परि सेवितसांतां तिए एकीं गडदरा घाली : जेथ काइसेनही उसंत नाहीं ।६।</center></p>
<p><center>पुरुषु जेतुल जेतुली विषयसेवा करी : तेतुल तेतुला धर्मीं निबळ जाए ।७।</center></p>
<p><center>बाइ : पाप तरि नव्हे : परि धर्मापासौनि ऐसा निर्पौनि काढी ।८।</center></p>
<p><center>स्त्री म्हणिजे मत्तद्रव्याचा रावो गा : आणिकें द्रव्यें सेविलेयां माजवीति : स्त्री दर्शनमात्रेंचि माजवी ।९।</center></p>
<p><center>चित्रीची स्त्री न पाहावी ।१०।</center></p>
<p><center>जियेचा एकु अवेवु देखिलेयां अलगाचिये मुनैवरि घाली : पाठीं सरणावरि तियेचें सर्वांग देखे : परि आड पालव वोडऊनि जाए : कां माजवी तें तेथ नाहीं कीं ।११।</center></p>
<p><center>स्त्री दर्शने माजवी : द्रव्य अस्तित्वें माजवी ।१२।</center></p>
<p><center>जेणें संबंधें विकारु उपजे तेयाचा असंबंधु कीजे ।१३।</center></p>
<p><center>विषयाचिये एकासनी न बैसावें ।१४।</center></p>
<p><center>विषयासाक्षी न ठाकावें ।१५।</center></p>
<p><center>कोमळज्ञानीं विखो विघ्न ।१६।</center></p>
<p><center>नरवीर आति : परि विखयवीर नाहीं ।१७।</center></p>
<p><center>धर्मनष्टु आति : परि विखयनष्टु नाहीं ।१८।</center></p>
<p><center>पुरुषु जवं जवं पळे तवं तवं विखो पाठीं लागे : पुरुषु पाठीं लागे तवं तवं विखो पळे ।१९।</center></p>
<p><center>तुष्टला जनु तरि विखो संपादील : रुसला तरि प्राणा घतैल : म्हणौनि उभयतां जनसंबंधु त्याज्य ।२०।</center></p>
<p><center>जाणतेया विखो सुखातें नेदी ।२१।</center></p>
<p><center>आपणेयांतें कव्हणी नेणे : आपण कव्हणातें नेणिजे : ऐसेया स्थानीं असावें ।२२।</center></p>
<p><center>कानडदेशां : तेलंगदेशां न वचावें : ते विषयबहळ देश : तेथ अवधूत मान्य ।२३।</center></p>
<p><center>महाराष्ट्रीं असावें ।२४।</center></p>
<p><center>मातापुरा कोल्हापुरा न वचावें : तिये साभिमानियें स्थानें : साधकांसि विघ्न करीति ।२५।</center></p>
<p><center>देशाचां सेेवटीं झाडातळीं जन्म क्षेपावें ।२६।</center></p>
<p><center>हें देखिलें तैसें आठवीजे ।२७।</center></p>
<p><center>नाम : लीळा : मुर्ति : चेष्टा : ।२८।</center></p>
<p><center>स्मरण : अनुस्मरण : सकृत स्मरण : ।२९।</center></p>
<p><center>तुम्हां शयनासनीं : भोजनीं : परमेश्वरुचि होआवा कीं गा ।३०।</center></p>
<p><center>ऐसें होए ऐसें म्हणिजे हो।३१।</center></p>
<p><center>एक दोनि वेळ यातें आठविजे : परि वंध्यु दिवसु जाओं नेदिजे ।३२।</center></p>
<p><center>अनंतु सामाये तेथ आणिकु न सामाये : आणिकु सामाये तेथ अनंतु न सामाये : कां अनंतु तो अनंतु की ।३३।</center></p>
<p><center>इहामुत्र फलोपभोगविरागोवैराग्यम् ।३४।</center></p>
<p><center>गडीं सिडीं असावें ।३५।</center></p>
<p><center>हाळियां पाळियां असावें ।३६।</center></p>
<p><center>एका झाडाची सवे न होआवी: एका स्थानाची सवे न होआवी ।३७।</center></p>
<p><center>भोगस्थानीं न बैसावें ।३८।</center></p>
<p><center>तीर्थ : देवता : पुरुषु : इये तीनि आपलवीति ।३९।</center></p>
<p><center>लेपाचा देउळीं न बैसावें ।४०।</center></p>
<p><center>लिंग : चिन्ह : मुद्रा : न होआवी ।४१।</center></p>
<p><center>विषयां पात्र न होआवें ।४२।</center></p>
<p><center>मनुष्यमात्र होउनि असावें ।४३।</center></p>
<p><center>जोगिया तो मसींघसीं लीतला होआवा कीं गा ।४४।</center></p>
<p><center>जीवासि वैराग्य मिरऊं आवडे हाही एकु विकारुचि कीं गा ।४५।</center></p>
<p><center>जीवु विकारा वेगळा केव्हेळांहि झालाचि नाहीं ।४६।</center></p>
<p><center>बाइ : वेडेयाचे विकार ते बाहीरे प्रकटेति ।४७।</center></p>
<p><center>बाइ : स्वभावासि नाशु नाहीं ।४८।</center></p>
<p><center>हातीं काडी धरीजे हाही आदिकरुनि एकु विकारुचि कीं गा ।४९।</center></p>
<p><center>ये दसे कायर्र्संन्यासु आति पर कारणसंन्यासु नाहीं ।५०।</center></p>
<p><center>रजस्तमें निरसौनि सत्वस्थितां धर्मी अधिकारु ।५१।</center></p>
<p><center>आचरे तेयाचा धर्मु ।५२।</center></p>
<p><center>निरसां : निराशां : निराश्रयां होऊनि असावें ।५३।</center></p>
<p><center>सुखश्रेयां वेगळेयां होआवें ।५४।</center></p>
<p><center>रसक्रिये वेगळेयां होआवें ।५५।</center></p>
<p><center>कर्म : धर्म : विधि : विखो : परित्यजौनि परमेश्वरां शरण रिगावें ।५६।</center></p>
<p><center>वृत्तिअधिन न होआवें : स्थितीअधिन न होआवें ।५७।</center></p>
<p><center>विकारु हा इंद्रियधर्मु : विकल्पु हा मनोधर्मु परित्यजुनि परमेश्वरां शरण रिगावें ।५८।</center></p>
<p><center>मसनीचें लाकुड तेंही वरि एका उपयोगां जाये परि आपण कव्हणाचेयाही उपयोगां न वचावें ।५९।</center></p>
<p><center>तुमचेनि मुंगी रांड न होआवी ।६०।</center></p>
<p><center>तुम्हा पडिलेयां धुळी न लागावी ।६१।</center></p>
<p><center>पुरुषु आपुले करणीय म्हणौनि प्रवर्ते तेयां द्रव्याचीं शतें मिळती ।६२।</center></p>
<p><center>एथौनि तुम्हीं ऐसेयां होआवें कीं : हा जनु तुमतें डोइये डोइये मारील : परि तुम्हीं डोइचि ओडवावी कीं ।६३।</center></p>
<p><center>तुम्हां मारीतां पुजीतां समानचि होआवा कीं गा ।६४।</center></p>
<p><center>मुक्तीची चाड तेणें मुंगिये वीरु न चिंतावें ।६५।</center></p>
<p><center>मुक्तीची चाड आणि तेवीचि खुंटदावें सांभाळणें ।६६।</center></p>
<p><center>आपण कव्हणा अधिन होआवें नाहीं : आपणेयां अधिन कव्हणातें करावें नाहीं : जीवें परमेश्वरां अधिन होआवें ।६७।</center></p>
<p><center>जन्मजीवित परमेश्वरां देयावें ।६८।</center></p>
<p><center>ऐसा असे वटोवटो करीतु : आपुले च्यारि दीस कडे घाली : मग एकु दीसु नव्हेरे म्हणौनि जावोंचि लागे ।६९।</center></p>
<p><center>तळमळीत जन्मातें धाडी : तेयासि परमेश्वरु आपुलें प्रेम देती ।७०।</center></p>
<p><center>अप्राप्तिनिमित्तकें दु:खें कर्माचीया राशि नासति ।७१।</center></p>
<p><center>एवं पर्यंत प्रयत्निया एकु आति जो आपुलें करणीयें करौनि देशाचां सेेवटीं झाडातळीं जन्मातें धाडी ।७२।</center></p>
<p><center>कांटिये एकीं तळीं सुकौनि पाडी ऐसाही एकु आति ।७३।</center></p>
<p><center>जीतेंनि मृत्याचां धर्मी वर्तावें ।७४।</center></p>
<p><center>धड तुटलेयांहीं जीवें परमेश्वरातें न सोडावे : वासना न संडावी ।७५।</center></p>
<p><center>खळाळीं मोकलावें ।७६।</center></p>
<p><center>हाडांची रांगवळी करावी नाएका ।७७।</center></p>
<p><center>कटंकटीययेमान होउनि असावें ।७८।</center></p>
<p><center>सुखसाधनें देवो न पविजे नाएका ।७९।</center></p>
<p><center>तेयाचे उठणेंबैसणें इतुलेंही वायां न वचे ।८०।</center></p>
<p><center>चातुर्वण्यं चरेद्भैक्षम् : या शास्त्रासि अनुसरीजे ।८१।</center></p>
<p><center>घर न निवडीत भिक्षा किजे ।८२।</center></p>
<p><center>वोळखितयाचेया घरा न वचावें ।८३।</center></p>
<p><center>तोरणमंडळाचेया घरा न वचावें ।८४।</center></p>
<p><center>एकिकडौनि रिगीजे : एकिकडौनि निगीजे ।८५।</center></p>
<p><center>नगरांतु कां पात्रांतु : नगरांतु जालें आणि पात्रांतु नव्हेचि तरि आपजवीजे ।८६।</center></p>
<p><center>ना तरी खुंट गिळीजे ।८७।</center></p>
<p><center>बाइ : तेयांसि असे तवं तुम्हासि असे ।८८।</center></p>
<p><center>एकी दी न मीळे दोनि दी न मीळे तिसरां दी न मिळोंचि न ये ।८९।</center></p>
<p><center>भिक्षा म्हणिजे पारध गा ।९०।</center></p>
<p><center>भिक्षा राज्य बाइ ।९१।</center></p>
<p><center>हां गा ऐसें अणु अणु सांडावें : ते काइ तुमचे दाइ : आपणयां लागे तेंचि मागीजे कीं ।९२।</center></p>
<p><center>पोरा : वेळो वेळां टीळेया जानिवेया पासि कां जासी: काइ एकु उपवासु पडिला कीं दोनी उपवास पडिलें हां गा मा नावेक तरि पांतासि कां ।९३।</center></p>
<p><center>बाइ : तुम्हीं नित्योपवासिये कीं ।९४।</center></p>
<p><center>बाइ : मिनलेयाही न सेवीजे : मग तैसीचि सवे होए ।९५।</center></p>
<p><center>घेइजे ऐसें कुसकरौनि येर्‍हें येरु परतें ।९६।</center></p>
<p><center>प्राणासि आहारु देआवा : इंद्रियासि नेदावा ।९७।</center></p>
<p><center>इंद्रियार्थ रसु न सेवावा ।९८।</center></p>
<p><center>घेइजे ऐसें मुसंब खोउनि : आंतु पोकळ असे : खालीं ओहटळ असे : जाइल परते ।९९।</center></p>
<p><center>भदें भरौनि ठेवीजे : मागे तेव्हेंळीं तेव्हेंळीं घालीजे : नेघे तरि म्हणीजे : खासील तरि खाये : न खासील तरि धूळि खाये : मरों लागसी तेव्हेंळीं आपसेयाचि खासी ।१००।</center></p>
<p><center>परिच्छेदीं प्रवर्तलेया पुरुषाचे सकळही निरोध नेणों कोणचि निर्पौनि फेडी ।१०१।</center></p>
<p><center>पुरुष प्रयत्नी दैवाचें साह्य ।१०२।</center></p>
<p><center>धर्माचिया चाडा रायाची राणी कां न ये : वरि पडतें आकाश धरिजैल ।१०३।</center></p>
<p><center>न भीया हो साधे हो : तुम्हांवरि एथौनि वाजत वारा धरीजैल ।१०४।</center></p>
<p><center>सी : बी : चूळ : चीमुटि : यां चौमध्ये न गमे तरि एकु ठावो आपजवीजे ।१०५।</center></p>
<p><center>त्रसों नेदीजे : त्रसला सांतां जीवु विषयां शरण जाइल ।१०६।</center></p>
<p><center>त्रसला सांतां देशाचेया सेवटां जाउनि सर्वाधमत्व ब्राह्मणत्व स्वीकरील ।१०७।</center></p>
<p><center>अल्पें अनिष्टें बहुत अनिष्ट परिहरे तरि परिहरीजे ।१०८।</center></p>
<p><center>पोेरें हो : तुम्हीं कांटेया अधीन होआल ।१०९।</center></p>
<p><center>तैसें काइ बाइ : न गमे तरि तीनि वेळ घेतले तरि काइ ।११०।</center></p>
<p><center>नीरसेंं विरसेंअन्नें सेवीजेति ।१११।</center></p>
<p><center>रेंदेया चेंदेया दरु भरीजे ।११२।</center></p>
<p><center>जेव्हढी पीसवी किजे तेव्हढी होए ।११३।</center></p>
<p><center>धाये तवं खाइजे पाहे तवं निजीजे तैसे नव्हे कीं बाइ : पश्चात पाहारी उठीजे : तो सारस्वत काळु : देवता हृदयासि ये ।११४।</center></p>
<p><center>तुम्हां बोडी गंगा समानचि होआवी कीं गा ।११५।</center></p>
<p><center>मसनीचें वस्त्र घेपे : पोरें हो : तेयाचीचि वाट पाहाल : जें कव्हणी एकु मरों कां मरों कां : तरि कव्हणा एकातें हात च्यारि सुडा मागीजे ।११६।</center></p>
<p><center>तरि हात दोनि वेढीजे ।११७।</center></p>
<p><center>जेंचि अंथरुण तेंचि पांगरुण ।११८।</center></p>
<p><center>गांवाचां कडिसरा खांड देउळी एकी पाहीजे : तेथ श्वानकुंडली घालीजे ।११९।</center></p>
<p><center>तरि वोडबुरुडन्याओ कीजे : तें च्यारीचि घडीया कीं गा : तवं आपण निद्रा कीजे : पाठीं निजैलेयां मेलेयां सरीचि : पाहाटांची उठौनी फाळुकें झाडोनि जाओं लागिजे ।१२०।</center></p>
<p><center>तुम्हीं कां गा भिया : इयें तुम्हां आपणपें न दाखविती कीं : जरि हान भियाल तरि मां कें रिगीजैल ।१२१।</center></p>
<p><center>यें ऐसी उघडीं नागिवीं दिसते असति : परि यांची वास कव्हणाही पाहों न ये : यांही एकु अभिमानिये आति : ते जरि क्षोभलें होइल तरि मां काइ करीति ।१२२।</center></p>
<p><center>ऐसें आहाचपण न कीजे कीं गा ।१२३।</center></p>
<p><center>कां गा ऐसे म्हणाल : ऐसे न म्हणिजे कीं ।१२४।</center></p>
<p><center>पोरें हो : तुमचिया कडौनि तुम्हासि काइ न होआवे : एथौनि तुम्हां सकळही होआवें कीं ।१२५।</center></p>
<p><center>साधे हो : कव्हणातें काइ असे : हें सकळही देवाचें कीं : मा देवो दे तें आपुलें ।१२६।</center></p>
<p><center>ऐसें कैं होइल पोरां जीवां जें एथिचें तें आपुलें ।१२७।</center></p>
<p><center>भ्रमत भ्रमतां भेटि कां आपजौनि भेटि ।१२८।</center></p>
<p><center>एकमेकां भेटलेयां हें भेटलेयांचा पाडु जाय ।१२९।</center></p>
<p><center>श्रमनिवृत्ति कीजे ।१३०।</center></p>
<p><center>एकत्र खानपान कीजे ।१३१।</center></p>
<p><center>फाळुकीं पालटीजेति ।१३२।</center></p>
<p><center>एथीचिया कथा वार्ता कीजेति ।१३३।</center></p>
<p><center>सात पांच दीस एकत्र असीेजे : मग आपणालेयां जाओ लागीजे ।१३४।</center></p>
<p><center>पुर्वोत्तर क्षण दुर्लभ ।१३५।</center></p>
<p><center>तुम्हीं अच्युत गोत्रीय कीं गा : तुम्हां परस्परें परमप्रीति होआवी कीं ।१३६।</center></p>
<p><center>वानरेया : आतां म्हातारी तुम्हां लागे गा : कव्हणें अर्थें वंचिजे ना : बाइ : तुम्हीं यांते पुसिजे : पुरीकर नागदेवो ऐसें न म्हणिजे : हा एथीचिया जवळीका आन जाला असे ।१३७।</center></p>
<p><center>बाइ : परम प्रीति कीजे : परी विशिष्ठ बुद्धि न कीजे ।१३८।</center></p>
<p><center>प्रीति विखो होइजे ।१३९।</center></p>
<p><center>परस्परें मथन कीजे मग नूतन होए ।१४०।</center></p>
<p><center>स्वोक्ति : शास्त्रोक्ति : लोकोक्ति : इया तीन्हीं उक्ति परित्यजौनि एथीचिया व्युत्पत्ति व्युत्पन्नां होआवें ।१४१।</center></p>
<p><center>हें अध्रीत शास्त्र कीं गां ।१४२।</center></p>
<p><center>हें होउनि कवणाचें घर न रीगे : आपणचि याचें घर रिगीजे ।१४३।</center></p>
<p><center>यासी आपणपें दीजें तरि हें आपणपें दे ।१४४।</center></p>
<p><center>घेइजे : घोकीजे : मग काळें करौनि उपयोगा जाये ।१४५।</center></p>
<p><center>आतांचे तवं ऐसें घेपे : पाठीं अनुभवें जाणाल ।१४६।</center></p>
<p><center>हें वचन : हा वचनार्थु : वचन जाओं नेदीजे ।१४७।</center></p>
<p><center>काकु: कक्षा : भावार्थु : प्रकरण : जाणावें ।१४८।</center></p>
<p><center>महारवाडांहुनि धर्मु काढावा ।१४९।</center></p>
<p><center>विषयव्यवस्था करों जाणें तेयासिचि आइकों ये ।१५०।</center></p>
<p><center>अन्यवार्तेपसि निद्रा चांग : वरि निद्रा कीजे : परि अन्यवार्ता न कीजे ।१५१।</center></p>
<p><center>सुख : श्रेय : श्रृंगारु : इये तीन्ही नाहीं ते काइ गा गोष्टी : ते अरण्य रुदन कीं ।१५२।</center></p>
<p><center>तो तेतुला मंगळ काळु जाला ।१५३।</center></p>
<p><center>बाइ : तैसां स्थानीं तैसिया तैसिया गोष्टी तिया न कीजेति कीं ।१५४।</center></p>
<p><center>हां गा : हें तुमचें रहस्य कीं : मां आपुले रहस्य तें आणिका प्रति प्रकटीजे ना कीं ।१५५।</center></p>
<p><center>ऐसें न म्हणिजे कीं नाएका : लोकु डांकुली वाये तरिं तुम्हां अविधि होए ।१५६।</center></p>
<p><center>अन्यकथनें जाए ।१५७।</center></p>
<p><center>जेथौनि होए तेथीचिया विपरीत बुद्धी जाए ।१५८।</center></p>
<p><center>द्रव्य : यंत्र : सेवेतव जाए ।१५९।</center></p>
<p><center>अपक्व कखाइया जाए : तैसा कुयोगिया न वचे ।१६०।</center></p>
<p><center>विकल्पसंचारमात्रें जाए : तैसा विकारें न वचे ।१६१।</center></p>
<p><center>अपर धर्माचें धारण यातें विकल्पु बोलिजे ।१६२।</center></p>
<p><center>अनिष्ट सेेवेतव विकल्पु संचरे ।१६३।</center></p>
<p><center>अविधि अविधीतें प्रसवे : अविधीतव पुरुष धर्मापासौनि जाए ।१६४।</center></p>
<p><center>विद्यारुपें अविद्या संचरे : कां कृपारुपें संचरे ।१६५।</center></p>
<p><center>अविद्येची अनंतें द्वारें : अविद्या द्वार पांतुची असे ।१६६।</center></p>
<p><center>हें जाणिजे तेथ यथेष्ट चेष्टा न कीजेति कीं ।१६७।</center></p>
<p><center>प्रमाद चुकवीजे ।१६८।</center></p>
<p><center>विकल्पु स्फुरे तो अर्थु न कीजे ।१६९।</center></p>
<p><center>गुरुपसि अधिकवृत्ती न वर्तावें ।१७०।</center></p>
<p><center>हां गा : ऐसें ही करीतां लोकु न भजो : ऐसें न कीजे कीं ।१७१।</center></p>
<p><center>काम : क्रोध : लोभ : इये तीनि नरकद्वारें ।१७२।</center></p>
<p><center>वर्मस्पर्शे नरक : वर्मस्पर्शापसिं वरि शिरछेदु चांगु ।१७३।</center></p>
<p><center>पोरु जीवु आपुलें ओखटें गोमटें जाणें : परि जाणौनिचि करी ।१७४।</center></p>
<p><center>पोरु जीवु आपुलें मात्रागमन न देखे : परि पुढीलाचें वेश्यागमन देखे ।१७५।</center></p>
<p><center>बाइ : क्रियेसि अनुतापु पुरश्चरण ।१७६।</center></p>
<p><center>राग : द्वेष : काम : क्रोध : मद : मत्सर : यांचा त्यागु याचि नांवें संंन्यासु कीं बाइ ।१७७।</center></p>
<p><center>मनीचें अभिलाष निर्वतले तरि शुचि अशुचि इयें दोन्ही नाहीं नाएका ।१७८।</center></p>
<p><center>अहंतेचें मूळ सकंदी उपडावें नाएका : एर्‍हवीं अंकुर निगति: मग शांतीचे रोप लावावें ।१७९।</center></p>
<p><center>दोनि च्यारि भातवेळितीं जालीं तरी पोरा जीवाचे माथेया डोळे जाता वेळुचि न लगे ।१८०।</center></p>
<p><center>पोरा जीवा सामग्री जालीं तरि बाहीरि घालीतां वेळुचि न लगे ।१८१।</center></p>
<p><center>जीवु उपाधि क्षोभे ।१८२।</center></p>
<p><center>उपाधि मानीजे ।१८३।</center></p>
<p><center>निमित्त मानीजे ।१८४।</center></p>
<p><center>परमेश्वरु भज्यु : संबंधु वंद्यु ।१८५।</center></p>
<p><center>एथीचेयां संबंधा गेले तेतुले आटे गोटे आदिकरौनि तुम्हां नमस्करणीये कीं गा : मां येसनी देमती कैसेनी डावलीलि ।१८६।</center></p>
<p><center>आपुले सकळही निरोध परिहरौनि एथीचेयां संबंधीयांचेया संबंधा जाइजे : मग तो म्हणे तें कीजे ।१८७।</center></p>
<p><center>महात्मेनि प्रियवक्तेया होआवें ।१८८।</center></p>
<p><center>महात्मेनि सत्यार्जवा होआवे ।१८९।</center></p>
<p><center>बटिका एथ हांसतां ही लटिके न बोलिजे हो ।१९०।</center></p>
<p><center>तुमतें महारोग न बधिति ।१९१।</center></p>
<p><center>तुम्ही महात्मे कीं गा : तुम्हीं सकळही भोगें निमानावें कीं ।१९२।</center></p>
<p><center>कव्हणी एकु हिरडा बेहाडा दे : तरी ना न म्हणीजे ।१९३।</center></p>
<p><center>आपुलेया पडिलेयाची शुश्रुषा कीजे ।१९४।</center></p>
<p><center>पचन पाचन न कीजे ।१९५।</center></p>
<p><center>आपणेयापसी ज्ञाता विरक्ताचा संगु कीजे ।१९६।</center></p>
<p><center>धर्मा धरु दीजे ।१९७।</center></p>
<p><center>आर्ता प्रति बोलावें ।१९८।</center></p>
<p><center>लोहे पाणी गिळीलें ऐसे होउनि असावें ।१९९।</center></p>
<p><center>जो जें होउनि असे : तो तेचि बोले ।२००।</center></p>
<p><center>पोरु जीवु कांटेयाचेया पेटेयावरी विषयव्यवस्था करी ।२०१।</center></p>
<p><center>ईश्वरबोधें बोधवंतु : ईश्वरवियोगें देशाचा सेवटी झाडातळीं जन्म क्षेपों जाए : छर्दितान्न भोजनु करी हा ठावों वेर्‍ही घृणा जिंतिली : तो सवेतव एवं पर्यंत मैळे ।२०२।</center></p>
<p><center>उजळलेयाचेनि संगे मैळला उजळे ।२०३।</center></p>
<p><center>देखिलें गा : हा ठावों वेर्‍हीं देवतेचां ठाइं वेचेलपण होआवें ।२०४।</center></p>
<p><center>देवो माझा : मीं देवाचा : ऐसेया परि असीजो का देमती ।२०५।</center></p>
<p><center>मा तो एसणा परमेश्वरु : तेयाचेयां होइजो कीं देमती ।२०६।</center></p>
<p><center>दासोऽ हं न पुरे नाएका ।२०७।</center></p>
<p><center>तुम्हां गोविंदगती नाएका ।२०८।</center></p>
<p><center>हां गा रडिनलेयां काइ परमेश्वरु होईल : एणें खडकेसि कपाळ घेया पां जरि होए : तो जेया परि होआवा तेयाची परि होइल कीं ।२०९।</center></p>
<p><center>हें ही वरि होववेल पोरा जीवासि परि : एथौनि म्हणितलें तें न होववें ।२१०।</center></p>
<p><center>तैसें काइ देमती : जोन्हळे नाही तरि काइ अमेध्य पेवीं सों येइल : अन्न नाहीं तरि काइ विख खाओं येइल : तरि होत सांता हेंचि करीतां होइल कीं ।२११।</center></p>
<p><center>बाइ आर्ति करौनि एथीची दसीचि धरीली पुरे ।२१२।</center></p>
<p><center>साधे हो : जीव ऐसे अधोमुख असति : परमेश्वरु ऐसे वरि पडौनि पाहात असति : एकाधा एकु ऐसी वरौती वास पाहील तरि ऐसाचि काढीजैल ।२१३।</center></p>
<p><center>पांडेया : एथ अनुसराल तरि ऐसेंचि काढीजैल ।२१४।</center></p>
<p><center>ते एथीचि खावणी ।२१५।</center></p>
<p><center>हां गा एथ शरण आलेयां काइ मरण असे ।२१६।</center></p>
<p><center>बाइ : हें एथिचेया दर्शनाचिया चाडा येति असे तरि इयेतें नेणों कोणचि तारील ।२१७।</center></p>
<p><center>आर्तातें परमेश्वरु वाडोवाडीं गीवसीति ।२१८।</center></p>
<p><center>पोळलेया सुनेयांचेया परी असावें ।२१९।</center></p>
<p><center>दांत असति तेथ चणे नाहीं : चणे असति तेथ दांत नाहीं ।२२०।</center></p>
<p><center>ज्ञानेंविण वैराग्य तें काइ करावें बापेया ।२२१।</center></p>
<p><center>पोरा जीवा एथौनि म्हणितलें तें न होववें मग मरणा शरण जाए ।२२२।</center></p>
<p><center>वोखटें करीत सांता कव्हणी गोमटेयातें न पवे : गोमटें करीत सांता कव्हणी वोखटेयातें न पवे ।२२३।</center></p>
<p><center>पुरुष आपुलें करणीये करीत सांतां तेथचि कीर्तीते पावे ।२२४।</center></p>
<p><center>सत्यार्थ प्रकटे ।२२५।</center></p>
<p><center>बाइ : पोरेया एका कारणें सातां पांचांचा सासुरवासु साहीजे : मां विश्वाचा पति परमेश्वरु तेणेसिं धरणें मांडीलें असे तरि जगाचा सासुरवासु साहावा कीं ।२२६।</center></p>
<p><center>ऐसें न म्हणीजे कीं गा भोजेया : प्राणियासि असुख होए ।२२७।</center></p>
<p><center>ऐसें न म्हणीजे कीं गा डखलेया : पुरुषीं क्षोभु उपजैल तेव्हेळीं काइ कराल ।२२८।</center></p>
<p><center>ऐसें न म्हणीजे कीं गा डखलेया देवतेसि निरोधु होए ।२२९।</center></p>
<p><center>हां भट्टो : ऐसा सत्यही अर्थु न बोलिजे : मा एसणें असत्य तुम्हां कैसेनि बोलविले ।२३०।</center></p>
<p><center>ऐसें भय नुपजवीजे कीं ।२३१।</center></p>
<p><center>तुम्हीं महात्मे कीं गा : तुम्हीं चतुर्विधा भुतग्रामा अभय देयांवें कीं ।२३२।</center></p>
<p><center>वोखटें केलें : ऐसे कीजे : ऐसा प्राणिया धर्मापासौनि काढीजे ।२३३।</center></p>
<p><center>बाइ प्राणियांचेया इष्टा आड न एइजे कीं ।२३४।</center></p>
<p><center>बाइ प्राणियांचे दोष एथ न सांगिजेती कीं : एर्‍हवी एथौनि नेणिजे ऐसें काहीं असे : तरि कां म्हणीजे ना : करीति ना : परि एथिचेया दर्शनाही न एति ।२३५।</center></p>
<p><center>ऐसा अंतु न पाहिजे कीं ।२३६।</center></p>
<p><center>पुरुषाचेया ठाया जाइजे : तरि तेथिचें काहीं एक गोमटें घेउनि निगीजे ।२३७।</center></p>
<p><center>बाइ : महात्मेयां निरोधु न कीजे कीं ।२३८।</center></p>
<p><center>बाइ : हा प्राणियांचे चैतन्य पोळउनि आला असे : आतां एथौनि याचें मुख न पाहीजे ।२३९।</center></p>
<p><center>हिंसा वर्ते तिये स्थानीं महात्मेयां असों नये ।२४०।</center></p>
<p><center>हे करी तेया नरक : धरी तेया नरक : एक एकां दे तेया नरक ।२४१।</center></p>
<p><center>राजसे तामसे स्थानीं नसावें ।२४२।</center></p>
<p><center>एथीची सेवा ते भूतां अविरोधें करावीं कीं गा ।२४३।</center></p>
<p><center>विधि करीतां विधि स्फुरे ।२४४।</center></p>
<p><center>विधि अविधि परिहरे ।२४५।</center></p>
<p><center>एकु ग्रामपशु : एकु अरण्यपशु ।२४६।</center></p>
<p><center>एकु अमेध्यकृमी : एकु विषयकृमी ।२४७।</center></p>
<p><center>अमेध्यतुल्य विखो तो कवणासि दुर्लभु : जे कृमितुल्य पुरुष होती तेयासिचि कीं ।२४८।</center></p>
<p><center>एकु मळ त्यागिया : एकु अनिष्टत्यागिया : एकु स्वतेव जाए तेव्हेळीं सांडी ।२४९।</center></p>
<p><center>केतुले एक अनिष्ट उपसाहाति : केतुलेया एका अंतरायाते जनी ।२५०।</center></p>
<p><center>योगभ्रष्ट तो शाश्वतसम लोकांतें पावे ।२५१।</center></p>
<p><center>ऐसे गा जीव : जीवाचा वागारा नावेक ढिला करों न ए : जरि केला तरि आनौनी आन करितां वेळुचि न लगे ।२५२।</center></p>
<p><center>एथौनि वारिलें तें न कीजे कीं ।२५३।</center></p>
<p><center>तुम्हां एथौनि म्हणीतलें तें करणीये कीं गा ।२५४।</center></p>
<p><center>देमती देवें करावें तें केलें : पुरुषें करावें तें ठेलें ।२५५।</center></p>
<p><center>भोजेया : एथ अनुसरीजे ना तरि ऐसेयां अधोेपरीचेेया वृक्षा होइजैल गा : मग अनंत काळ दु:ख भोगिजतचि असीजैल ।२५६।</center></p>
<p><center>बाइ एथिचेया होइजे तै चुकेति ।२५७।</center></p>
<p><center>आप्ताचें वाक्य लागे ।२५८।</center></p>
<p><center>जीव झाडिले पुसिले वाहति त्रसले तरि जाति ।२५९।</center></p>
<p><center>उगे असा गा मंडळीका : जीव जीवां काहीं परिहारु असे ।२६०।</center></p>
<p><center>म्हातारी तमाचा मोटाळा गा : परि एकचि नीके जें एणें विण गतिचि नाहीं ।२६१।</center></p>
<p><center>सुखिया श्रीमंताचां घरीं पुरुषु होउनि जन्मति : मग बारा वरिखां संबंधु नेदुचि न ये ।२६२।</center></p>
<p><center>मार्गी प्रर्वतलेया पुरुषा अनुकूळा : प्रतिकूळा उदासा देवता होति ।२६३।</center></p>
<p><center>देश : काळ : वर्तमानाचें साह्य आति ।२६४।</center></p>
<p><center>रडिजे ना कीं गा : रडिनलेयां काजळी पडे ।२६५।</center></p>
<p><center>खरुज खाजवीना तो विरक्त ।२६६।</center></p>
<p><center>एथौनि म्हणीतलें तें म्हातारियेसिचि घडलें ।२६७।</center></p>
<p><center>अभोक्त्या म्हातारीचेया परी असावें ।२६८।</center></p>
<p><center>स्त्रियां सजन विजन होआवे ।२६९।</center></p>
<p><center>कवाडाचां देउळीं न बैसावें ।२७०।</center></p>
<p><center>समयस्थानी न बैसावें ।२७१।</center></p>
<p><center>साधा संताचिये वोसरीये बिढीर कीजे ।२७२।</center></p>
<p><center>बाइ : सुडे मागिजेति : मग आपुलें अंग झाकें ऐसें कीजे : आंचळे बहिर्वास न नेसिजेती ।२७३।</center></p>
<p><center>पृथ्वीएसणें रवण असें : आणि परमेश्वरा एसणी देवता असे मां चिंधी चिरकुटी नेणों कैसी मिळेल कीं ।२७४।</center></p>
<p><center>साधें हो : तुम्हीं आपली मांडी परपुरुषां देखो नेदिजे कीं ।२७५।</center></p>
<p><center>लज्जारुपधर्मु स्त्रियांसि रक्षण ।२७६।</center></p>
<p><center>महात्मे हो : एकली स्त्री तेव्हढेया वेळां तैसेया स्थाना न धाडिजे कीं ।२७७।</center></p>
<p><center>स्वयं दास्य तपस्विनाम् ।२७८।</center></p>
<p><center>सेवकासि अविधि नाहीं ।२७९।</center></p>
<p><center>हें देखिलें तैसे आठविजे : एथ नमस्कारु कीजे : सकृत सेवीजे : अति यत्न कीजे ।२८०।</center></p>
<p><center>हें असे तया रक्षण ।२८१।</center></p>
<p><center>अनुसरलेयाचिया दोनिचि घडिया पुरेति ।२८२।</center></p>
<p><center>एथ अधीन होइजे : एथौनि म्हणितलें तें कीजे तें अनुसरण ।२८३।</center></p>
<p><center>स्वस्थे चित्ते बुद्धय : संभवन्ति ।२८४।</center></p>
<p><center>एथचेयासि प्राणपदीचि पीडा नाहीं ।२८५।</center></p>
<p><center>तैसें काइ बाइ सेवटीली च्यारी घडीया ऐसीया गेलीया तरि काइ : ना तैसिया गेलीया तरि काइ ।२८६।</center></p>
<p><center>समान वायोसि लिंगदेहाचें उत्क्रमण यातें मृत्यु बोलिजे ।२८७।</center></p>
<p><center>हां गा : जन्माचीया काइ अनुपपत्ति पडिलिया असेति : ऐसीं अनंतें जन्में वायां गेलीं : म्हेळिये जन्म दीधलें : मोळियें जन्म दीधलें : सिवणेया जन्म दीधलें : रुंभणेया दीधलें : मां हें एक जन्म एथ दिजो कां : मां काइ होइल तें पाहिजो ।२८८।</center></p>
<p><center>बाइ : ब्रह्मानुभूती ते दुर्लभ।२८९।</center></p>
<p><center></center></p>
<p><center><b><u>आचार माळिका</b></u></center></p>
<p><center></center></p>
<p><center>स्वातंत्र्यु हा मोक्ष : पारतंत्र्यु हा बंध ।१।</center></p>
<p><center>मायाबहिनी आशंसिति आमचा दांडिये डोळिये कै जाइल : परमेश्वरु आशंसिति कटंकटीयेमान गव्हरीं कपाटी ऐसा कै असेल ।२।</center></p>
<p><center>पोरा जीवा कव्हणी सामग्री न होआवी ।३।</center></p>
<p><center>पोरा जीवा सामग्री म्हणिजे गडदरागा ।४।</center></p>
<p><center>सकळही सामग्रिया परित्यजौनि एथिचिया व्युत्पत्ती व्युत्पन्ना होआवें ।५।</center></p>
<p><center>एषणात्रय त्यजावें ।६।</center></p>
<p><center>लोकीचा श्रेष्ठ तो एथीचा नष्ट : एथीचा श्रेष्ठ तो लोकीचा नष्ट ।७।</center></p>
<p><center>जवं जवं प्रयोजकु तवं तवं अप्रयोजकु : जवं जवं अप्रयोजकु तवं तवं प्रयोजकु ।८।</center></p>
<p><center>तवं पर्यंत असावें जवं आपुलें श्रेष्ठत्व नष्टत्व प्रकाशेना ।९।</center></p>
<p><center>अन्यधर्मे पुरुष धर्मापासौनि जाए ।१०।</center></p>
<p><center>विकारें पुरुषु धर्मापासौनि जाये ।११।</center></p>
<p><center>आपणेयां उपद्रो उठी तेयाचा असंबंधु कीजे ।१२।</center></p>
<p><center>ऋष्यश्रृंग स्त्रीपुुरुष ऐसा विभागुही नेणें : परि संबंधे पोराचें चैतन्य वेधलें ।१३।</center></p>
<p><center>द्रव्यसंबंधा साक्षी न ठाकावें ।१४।</center></p>
<p><center>क्रय विक्रय न करावें ।१५।</center></p>
<p><center>छेद भेद न करावें ।१६।</center></p>
<p><center>तुम्हां आवडी नावडी न होआवी ।१७।</center></p>
<p><center>तुम्हां विधिनिषेधु न होआवा ।१८।</center></p>
<p><center>तुम्हीं जात्रे क्षेत्रा न वचावें ।१९।</center></p>
<p><center>तुम्हीं पुरीं पाटणीं न वसावें ।२०।</center></p>
<p><center>आपण कव्हणाची ताति न कीजे तरि आपुली कव्हणी न करी ।२१।</center></p>
<p><center>भांडते दोघै अन्यायी ।२२।</center></p>
<p><center>पोरा जीवा अप्राप्ति ते दुर्लभ ।२३।</center></p>
<p><center>पोर जीवु करीना : परि करीन ऐसी हांव ही न बंधे ।२४।</center></p>
<p><center>पोरा जीवा आग्रहो नाहीं : आग्रहो जरि होए तरि परमेश्वरु ज्ञानियासि प्रेम देती ।२५।</center></p>
<p><center>एकु सेवित जाए एकु न सेवित जाए ।२६।</center></p>
<p><center>हें शास्त्र कव्हणाप्रति न बोलावें ।२७।</center></p>
<p><center>अशक्तासि विधि नाहीं ।२८।</center></p>
<p><center>हां गा : एथौनि म्हणावें तेव्हेळीं तुम्हीं करावें कीं हें तुम्हासिची स्फुरावें ।२९।</center></p>
<p><center>तूं उभा ठाकलासिचि पुरे : सिद्धीते एथौनिची नेइजैल कीं ।३०।</center></p>
<p><center>श्रीप्रभुचियेे सेवे आणिकां द्रव्याचें : ना : तूं नसुधाचि पुरेसी ।३१।</center></p>
<p><center>हां गा एथीचा व्यापारु तो एथ पुसों पुसों कीजे कीं ।३२।</center></p>
<p><center>पांडेया : हें तुम्हां दारिचेया खुंटेया इतुलेही न पढिये गा ।३३।</center></p>
<p><center>मंडळीका : हें तुम्हां काळें करौनि वस्त्रतुल्य होइल गा ।३४।</center></p>
<p><center>अधिकरण भज्य होए : पूज्य होए ।३५।</center></p>
<p><center>एकु देवो एकु धर्मु तया परस्परें परमप्रीति होआवी कीं ।३६।</center></p>
<p><center>हां गा : आणिकां साभिमानियांचेया होआवें मा एका निराभिमानियाचेया होइजो का : हें तरि निराभिमान परी आपुलेया लागुनि साभिमानियांचे साभिमान ।३७।</center></p>
<p><center>हाती गुढरिला नीका दिसे : जोगी मुंडिला नीका दिसे ।३८।</center></p>
<p><center>सवे ते काइसेयाची ही न होआवी ।३९।</center></p>
<p><center>अटन तें निरुद्देशें करावें ।४०।</center></p>
<p><center>गांउनि गांवा जावें ।४१।</center></p>
<p><center>सवेळेचा पाहारीं भीलाचिये पाळीये भय नाहीं ।४२।</center></p>
<p><center>झाडातळीं विजन कीजे ।४३।</center></p>
<p><center>अति असुरे स्थानीं नसावें ।४४।</center></p>
<p><center>असावें ऐसें तोंडावरि फाळुकें घालौनि ।४५।</center></p>
<p><center>नामस्मरण करावे : नामीं अभिमानु आति ।४६।</center></p>
<p><center>वस्तुस्मरण तेंही एक स्मरणचि कीं गा ।४७।</center></p>
<p><center>निरंतर परमेश्वराची आर्ति करावी ।४८।</center></p>
<p><center>निरंतर परमेश्वराचा विरहो भावावा ।४९।</center></p>
<p><center>किंचित दु:खे पाप नासे : आनंदें पुण्यराशी नासेति ।५०।</center></p>
<p><center>परमेश्वरा लागीं रंका होआवें ।५१।</center></p>
<p><center>निर्धूम नगर जालेया भिक्षे रिगीजे ।५२।</center></p>
<p><center>तिसरा पाहारीं भिक्षा कीजे ।५३।</center></p>
<p><center>पाठीं भिक्षे जाए तो विरक्तु ।५४।</center></p>
<p><center>एकी भिक्षा न करावी ।५५।</center></p>
<p><center>क्षण एकु उभेयां राहिजे मग निगौनि जाइजे ।५६।</center></p>
<p><center>भिक्षे पडिला हातीं घेइजे ।५७।</center></p>
<p><center>आला विखो पायें हानावा ।५८।</center></p>
<p><center>भिक्षा मागौनि नदीचां तीरीं भोजन कीजे ।५९।</center></p>
<p><center>क्षुधानिवृत्ति कीजे ।६०।</center></p>
<p><center>जेवितां आवडी गोडी न होआवी ।६१।</center></p>
<p><center>तुम्हां घृणात्यागु होआवा ।६२।</center></p>
<p><center>हां गा : हें भिक्षान्न कीं : हें पवित्राचे पवित्र कीं ।६३।</center></p>
<p><center>तुम्हीं महात्मे कीं गा : तुम्हीं पात्रीं पडिलें भोजन कीजे कीं ।६४।</center></p>
<p><center>मंडळीका : धाये तवं अन्न घेइजे गा : अन्नीं काइ दोषु असे : त्रसाल तरि खळया पाळी टेकाल ।६५।</center></p>
<p><center>गांवा बाहिरीं खांडदेउळीं कां झाडातळीं निद्रा कीजे ।६६।</center></p>
<p><center>स्वभावीं वर्तीजे ।६७।</center></p>
<p><center>शीतोष्णपरिहारु कीजे ।६८।</center></p>
<p><center>वोली बहिर्वास न नेसावें ।६९।</center></p>
<p><center>मार्गी पडिलें वस्त्र घेपे ।७०।</center></p>
<p><center>श्वानकुंडली का कोपरदुटी पांंगुरावी ।७१।</center></p>
<p><center>तुम्हां अशन आच्छादन होआवें ।७२।</center></p>
<p><center>नवें वस्त्र न नेसावें ।७३।</center></p>
<p><center>मळघाणी फेडिजे जळघाणी लाविजे ।७४।</center></p>
<p><center>गोंडीबुंथी घालीजे ।७५।</center></p>
<p><center>अन्यमार्गियांचा संसर्गु न करावा ।७६।</center></p>
<p><center>अन्यमार्गियांचिये गुंफे न वचावें ७७।</center></p>
<p><center>गोरुवा सरिसे गांवांतु रिगीजे ।७८।</center></p>
<p><center>देउळीं निद्रा न कीजे ।७९।</center></p>
<p><center>एकां वेडीं पिसीं नुरेति ।८०।</center></p>
<p><center>सवेळेचि उठौनि मार्गी उभया राहिजे : सांगातु पाहिजे : मागिले म्हणेति पुढिलांची: पुढीले म्हणंति मागिलांची ।८१।</center></p>
<p><center>सिंवनी चिंचना आपली मोळी गांवा बाहिरीं झाडातळीं घालावी ।८२।</center></p>
<p><center>गंगातीरीं असीजे : सातां पांचां दीसा आपली दावली दाविजे ।८३।</center></p>
<p><center>अपरधर्मु सांडिला : परधर्मु तरि आतिचिना तो योगभ्रष्ट बोलिजे ।८४।</center></p>
<p><center>वियोगीं देह पाडी तेयाही एक भलें आति ।८५।</center></p>
<p><center>परधर्म तुमचें जीवन कीं गा ।८६।</center></p>
<p><center>पुन:संबंधिया पुरुषु सुखियाश्रीमंताचां घरीं जन्मे : विषयव्यवहारावरि बुद्धि नाहीं : देवतां तीर्थांवरि बुद्धि नाहीं : हें नव्हें : हें नव्हें ।८७।</center></p>
<p><center>हृदयशून्यां धर्मी अधिकारु नाहीं ।८८।</center></p>
<p><center>भक्तिजडां धर्मी अधिकारु नाहीं ।८९।</center></p>
<p><center>कर्मजडा धर्मी अधिकारु नाहीं ।९०।</center></p>
<p><center>कर्मचांडाळापसि जातिचांडाळु तो चांग ।९१।</center></p>
<p><center>देमती : नाथु असे : परि जीवें अनाथां होआवें कीं ।९२।</center></p>
<p><center>देमती : कृपाळु असेे : परि जीवें कृपेसि पात्र होआवें कीं ।९३।</center></p>
<p><center>देमती : दानी असे: परि जीवास आर्ती होआवी की ।९४।</center></p>
<p><center>देमती : वज्रपंजरु असे : परि जीवें शरणांगता होआवें कीं ।९५।</center></p>
<p><center>विखो न सेवी तरि जीवु काइ गा मरतु असे : निरोधु साहिलेया अधिक योग्यता होए : दक्षता होए ।९६।</center></p>
<p><center>विखो अनंता तापासि आश्रयो नरकासि हेतु ।९७।</center></p>
<p><center>राजस : तामस : सात्विक त्यागु ।९८।</center></p>
<p><center>देवो तो देवेंचि पाविजे ।९९।</center></p>
<p><center>हें स्मरे तो दुर्लभु ।१००।</center></p>
<p><center>बहुतांमध्यें जयाची विशेष प्रतीति तेयापासौनि सुख स्वास्थ्य जालें ऐसें जाणावें ।१०१।</center></p>
<p><center>एकु विधिकिंकरु : एकु परमेश्वरुकिंकरु : आपण विधिकिंकरा न होआवें : परमेश्वर किंकरा होआवें ।१०२।</center></p>
<p><center>विधिभावातीता होआवें ।१०३।</center></p>
<p><center>संग्रहो करावा।१०४।</center></p>
<p><center>हिंसा न करावी ।१०५।</center></p>
<p><center>हिंसा पाप : पापातव नरक ।१०६।</center></p>
<p><center>परद्रव्याचेनी नांवें पडिला कवडा आदिकरौनि नेघावा ।१०७।</center></p>
<p><center>प्राप्तविषयांचा त्यागु करावा ।१०८।</center></p>
<p><center>मळवतयागु तो निर्गुण ।१०९।</center></p>
<p><center>परमेश्वरालागीं काळ : कुळ : लोकु : ये तीन्हीं आंगवावी ।११०।</center></p>
<p><center>तळहातें भाली हानावी ।१११।</center></p>
<p><center>समर्थो धर्ममाचरेत् ।११२।</center></p>
<p><center>विरळा नांदे ।११३।</center></p>
<p><center>सेंवतेयांचे आरळ खुंपे तोचि खांडेया भालेयाचे घाये आढें देवढें साहे ।११४।</center></p>
<p><center>जीवापासौनि पुरुषु उठी तेयाचें नेणों कोणचि सिद्धी ने ।११५।</center></p>
<p><center>पुरुषु आपुलें करणीये करौनि असावें : मग दैवें करावें ते दैवचि करील ।११६।</center></p>
<p><center>पुरुषु जेतुल जेतुला प्रयत्न करी तेतुल तेतुलें दैव साह्यातें करी ।११७।</center></p>
<p><center>एकु शास्त्र जाणौनि बोले : एकु नेणौनि बोले ।११८।</center></p>
<p><center>परमेश्वरशास्त्रीं एवं वा नाहीं : पर्याय नाहीं : अभावी भावरुप फळ नाहीं : अकरणी प्रत्यवायो नाहीं ।११९।</center></p>
<p><center>परमेश्वरपरायणाचेनि संबंधे सुख : श्रेय : ज्ञान : इये तीन्ही होति ।१२०।</center></p>
<p><center>अक्षरदाता जीव : बोधदाता परमेश्वरु ।१२१।</center></p>
<p><center>जिज्ञासा करावी ।१२२।</center></p>
<p><center>आचारें योग्यता : विचारें द्दढता ।१२३।</center></p>
<p><center>भाजिये गुरु मानावा ।१२४।</center></p>
<p><center>गुरु विश्वासु म्हैसेयाचा ।१२५।</center></p>
<p><center>गुरुरनुगंतव्य ।१२६।</center></p>
<p><center>निरालंबी एकलेयां काळु क्षेपवेना ।१२७।</center></p>
<p><center>देवतेसि निरोधु होए ऐसी सेवा न कीजे ।१२८।</center></p>
<p><center>ईश्वरीं जीव निल्लळ होती ।१२९।</center></p>
<p><center>पुरुष सवेतव जाए ।१३०।</center></p>
<p><center>एकला विजया ।१३१।</center></p>
<p><center>नित्याटन करावें ।१३२।</center></p>
<p><center>ग्रामे एकरात्रं नगरे पंचरात्रम् ।१३३।</center></p>
<p><center>पुरुषोत्तमक्षेत्रा न वचावें ।१३४।</center></p>
<p><center>सात्वीक स्थान सेवावें ।१३५।</center></p>
<p><center>प्रसन्नता ऐसा एकु धर्मु ईश्वरीचि आति : संबंध व्यक्त : व्यक्ते संबंधीं अव्यक्त प्रसन्नता परमेश्वरु निक्षेपीति मग आपुला संबंधु देति म्हणौनि संबंधु वंद्य ।१३६।</center></p>
<p><center>देवो गीति गावों नेणिजे गा पांडेया ।१३७।</center></p>
<p><center>देवाची आर्ति होआवी : मार्गाची प्रीति होआवी : विषयांची निवृत्ति होआवी : देहाची अनास्था होआवी ।१३८।</center></p>
<p><center>आपुली मळीन माती करावी ।१३९।</center></p>
<p><center>कोमळज्ञानीं आचारें इंद्रियधर्म पातळ होति : अपरोक्ष दशे जाति ।१४०।</center></p>
<p><center>तिळ खाइजे तिळा इतुली भूक जाए ।१४१।</center></p>
<p><center>चना विखो ।१४२।</center></p>
<p><center>शौचाचारं न शोधयेत् ।१४३।</center></p>
<p><center>सारविला उंबरा दखोैनि साउमेंया न वचावें ।१४४।</center></p>
<p><center>पूजा पुरस्कारु न स्वीकरावें ।१४५।</center></p>
<p><center>स्तुतिपर वैराग्य न करावें ।१४६।</center></p>
<p><center>सामान्यस्त्रीसदनस्थिता पासौनि संदेहत्रुटी करुं ए ।१४७।</center></p>
<p><center>जरठावस्थे विकारु जाए : परि विकल्पु न वचें ।१४८।</center></p>
<p><center>वेडेयां : पिसेयां : बधिरेयां : अंधा : मुकेयां धर्मी अधिकारु नाहीं ।१४९।</center></p>
<p><center>नित्यानित्यवस्तुविवेक : शमदमादिसाधनं मुमुक्षत्वं च ।१५०।</center></p>
<p><center>जोचि अवसरु विषया तोचि ब्रह्मविद्ये ।१५१।</center></p>
<p><center>आर्तो दु:खत्रसच्चित्तो जिज्ञासुरुतमो मयि : अर्थार्थीं नित्यपदाकांक्षी श्रद्धया परमास्तिक ।१५२।</center></p>
<p><center>दर्शनीं अदर्शन : अदर्शनीं दर्शन ।१५३।</center></p>
<p><center>संबंधी असंबंधु : असंबंधी संबंधु ।१५४।</center></p>
<p><center>परमेश्वरु अमूर्त : ब्रह्मविद्या अमूर्त : परमेश्वराप्राप्तिफलरुप अमूर्त ।१५५।</center></p>
<p><center>समानधर्मीं पतिप्रन्न ।१५६।</center></p>
<p><center>आपणेयांतें काहीं असे तरि तैसें कीजे : ना तरि आपणेयां सांगातें भिक्षे नेइजे ।१५७।</center></p>
<p><center>आग्रहो परिग्रहो न होआवा ।१५८।</center></p>
<p><center>कोपिनोद्धारण करावें ।१५९।</center></p>
<p><center>धौ विकारु ।१६०।</center></p>
<p><center>संपन्नाचां घरीं न वसावें ।१६१।</center></p>
<p><center>विषयाचा संगु न करावा ।१६२।</center></p>
<p><center>पोरा जीवा जेंचि पोटी तेंचि तोंडी ।१६३।</center></p>
<p><center>पोर जीवु आपणेयां करों आवडे तेंचि करी : पाठी पुढीलावरि ठेवी ।१६४।</center></p>
<p><center>आळोंचु न करावा ।१६५।</center></p>
<p><center>अविद्यारुपें अविद्या संचरे ।१६६।</center></p>
<p><center>कलियुगीं पतिव्रता हा धर्मु न वर्ते : अवकाशु नाहीं : प्रार्थिता नरु नाहीं : म्हणौनि चुके ।१६७।</center></p>
<p><center>जेतुल जेतुला प्रपंची जडे तेतुल तेतुला ईश्वरीं उजडे : जेतुल जेतुला ईश्वरीं जडे तेतुल तेतुला प्रपंची उजडे ।१६८।</center></p>
<p><center>सर्वत्र विषयीं गोडी तो रसु ।१६९।</center></p>
<p><center>गीत विखो ।१७०।</center></p>
<p><center>बाहिरीं बैसलेयां परतौनि पाहिलेयां अमेध्यो विकारु ।१७१।</center></p>
<p><center>अपेक्षापूर्वक अन्यधर्माचा अंगिकारु यातें विकल्पु बोलिजे ।१७२।</center></p>
<p><center>परमेश्वर आज्ञा अतिक्रमी तरि माया बोधु हरी ।१७३।</center></p>
<p><center>देहपर्यंत पुरुषु उरलाचि असे ।१७४।</center></p>
<p><center>असे तवं करी पडेतवं धावें ।१७५।</center></p>
<p><center>कराल तरि होइल कीं गा ।१७६।</center></p>
<p><center>एथीची मोहरचि पुरे ।१७७।</center></p>
<p><center>जीवु सर्वाधिकार्या ।१७८।</center></p>
<p><center>स्वत: वैराग्य तें दुर्लभु ।१७९।</center></p>
<p><center>ब्रह्मचर्य त्रसले जीव विषयाकारणें मढीं उपरतीति ।१८०।</center></p>
<p><center>तेणें तंव मोकलावें मग जयाचें ते सांभाळीति ।१८१।</center></p>
<p><center>खैरीं काढीला महात्मा विकरेना ऐसेया होआवें ।१८२।</center></p>
<p><center>ऐसिया एसिया गोष्टी तिया रानीं वनीं कीजेति कीं ।१८३।</center></p>
<p><center>तेल : तूप : हा गाळोत्तर रसु कीं गा : मा रसा काइ साक्षी ठाकीजताए ।१८४।</center></p>
<p><center>मूर्तिस्मरण तें वस्तुस्मरण होए : नामस्मरण तें वस्तुस्मरण होए आणि नामस्मरणही होए ।१८५।</center></p>
<p><center>आपुले निरोध आणिकां द्योतविजेति तेंही एक करवणेंचि कीं गा ।१८६।</center></p>
<p><center>विजना जातां जैसा काहीं खळिये बैसावेया नेइजताए ।१८७।</center></p>
<p><center>जीव : देवता : परमेश्वर आणि प्रपंचु हें जैसें असे तैसें जाणिजे : इतुलेनि कपाळावरि फाळुकें घालौनि जावों लागिजे जेथ गेलेया मेलेयाची सुधि न लाभे ।१८८।</center></p>
<p><center>पडे तवं धावावें मरे तवं करावें ।१८९।</center></p>
<p><center>एकी कोंठाचे बैल भांडति जुंझेति : परि कुसीसि कुसी लाउनि बैंसेति ।१९०।</center></p>
<p><center>ओठांतरां निगालें तें देशांतरां जाए ।१९१।</center></p>
<p><center>जीव स्फटिकाकारु ।१९२।</center></p>
<p><center>जयातेंचि वंदिजे तेयातेंचि वाणिजे ।१९३।</center></p>
<p><center>दृष्टें अदृष्ट न साधे ।१९४।</center></p>
<p><center>अनुसरलेयातें निरोध न बधीति ।१९५।</center></p>
<p><center>परमेश्वराची प्रवृत्ति भंगो नेदावी: परमेश्वरपरायणाची मनोवृत्ति भंगो नेदावी ।१९६।</center></p>
<p><center>दोही ओठां टाळें घालावें ।१९७।</center></p>
<p><center>जाणौनि नेणें तो सदैवु ।१९८।</center></p>
<p><center>झाडितां झडेना : तोडितां तुटेना : तेया प्रति बोलावें ।१९९।</center></p>
<p><center>व्यायामें वायु तुटे ।२००।</center></p>
<p><center>अनुसरलेयाचा देवो ।२०१।</center></p>
<p><center>निर्हेतुक भिक्षा ।२०२।</center></p>
<p><center>अवेळ : सवेळ : दुपाहार इये तीन्हीं चुकवावी ।२०३।</center></p>
<p><center>सिंदी : नदी : दंदी : यांचेया गावीं न वसावें ।२०४।</center></p>
<p><center>फळतेया फुलतेया वृक्षाखाली न बैसावें ।२०५।</center></p>
<p><center>उडत पांखीरु न पाहावें ।२०६।</center></p>
<p><center>पाखरिला घोडा न पाहावा ।२०७।</center></p>
<p><center>रसज्ञान : क्रियाज्ञान : वृत्तिज्ञान : इये तीन्हीं वाढविलीं तेसनी वाढतीं ।२०८।</center></p>
<p><center>इन्द्रियार्थरसव्यतिरिक्त अन्नीं काइ गा दोषु असे ।२०९।</center></p>
<p><center>आपुलें सीत मुंगिये आदिकरौनि नेवों नेदावें ।२१०।</center></p>
<p><center>भिक्षान्नीं सवावो पळ अमृत आति ।२११।</center></p>
<p><center>पोर जीव पडनी घालों धांवें : आगीं रिगों जाये : आणि सीसनिये भिये ।२१२।</center></p>
<p><center>पुरुषु प्रमाद चुकवी तरि चुके ।२१३।</center></p>
<p><center>बाइ : ऐसा कवण मायेचां पोटीं उपजैल जो देशावरि खांडे काढौनि जाए ।२१४।</center></p>
<p><center>बाइ : ऐसा एकला पळपळीत निग जो दु:खपुर्वक आपुलेया देवातें आठवीत वर्ते ।२१५।</center></p>
<p><center>धड तुटे तवं धावावें : देह पडे तवं करावें : परि जीवन न सोडावें ।२१६।</center></p>
<p><center>चित्त : वित्त : काया : इए तीन्हीं परमेश्वरासि अर्पावी ।२१७।</center></p>
<p><center>देशाचा सेवटां : झाडाचां तळवटां : देवळाचां कोनटां : ए तीन्हीं सेउनि असावें ।२१८।</center></p>
<p><center>आपण उपयोगा न वचे : आणिकातें पुढासूनि विखो भोगी ।२१९।</center></p>
<p><center>विकारु विखो न सेवावा ।२२०।</center></p>
<p><center>धीरवीरां होआवें ।२२१।</center></p>
<p><center>अखोरी अबोटी जन्म परमेश्वरासि देयावें ।२२२।</center></p>
<p><center>एथीचा परमाणु तो ब्रह्मादिकांसि दुर्लभु कीं ।२२३।</center></p>
<p><center>विधि करीतां अविधि संचरे ।२२४।</center></p>
<p><center>तीसरीये धारे वरि चाले ऐसा कवण असे ।२२५।</center></p>
<p><center>वोथंबा डावो देखें ।२२६।</center></p>
<p><center>पळे तो परतो लाहें ।२२७।</center></p>
<p><center>नागवेया नसावें ।२२८।</center></p>
<p><center>हे सृष्टी अति दीर्घ गा ।२२९।</center></p>
<p><center>एथौनि निरय निरुपीजेति तरि देह धरी ऐसा कवण असे ।२३०।</center></p>
<p><center>हातीं शेळी डोइये पाळणा : ए काह्याची रे : म्हणे नागदेव राउळाची : एथीचें नांव ही नाहीं ।२३१।</center></p>
<p><center>आपुलेयातें परमेश्वरु हाळो हाळियां गीवसीति ।२३२।</center></p>
<p><center>पुरुषा होउनि असावें ।२३३।</center></p>
<p><center>केवळ घरैतें वरैतें तेथ नसावें ।२३४।</center></p>
<p><center>कारुवा तारुवांचेया सारिखें वस्त्र होआवें ।२३५।</center></p>
<p><center>बुडी मात्र दीजे ।२३६।</center></p>
<p><center>दीमीळणीं गांवाचां कडिसरां टेकावें ।२३७।</center></p>
<p><center>बाइ : हें बरवें नव्हे : भितरीं असे तें बरवें ।२३८।</center></p>
<p><center>सकळही संपत्ति तिया असंपत्ति : जीवाची परमेश्वरसंपत्ति ।२३९।</center></p>
<p><center>देवासि पढीये तेयापसि देवपढिये तें नीके ।२४०।</center></p>
<p><center>राजसां तामसां धर्मी अधिकारु नाहीं ।२४१।</center></p>
<p><center>सन्निधानीं असौनि अधीनता नाहीं यातें असन्निधान बोलिजे : असन्निधानी असौनि आज्ञाप्रतिपाळण करी यातें सन्निधान बोलिजे ।२४२।</center></p>
<p><center>बाइ : तें यातना देह कीं ।२४३।</center></p>
<p><center>हें शास्त्र दृष्टाप्रति कारण होए : कां अदृष्टाप्रति कारण होए ।२४४।</center></p>
<p><center>देखिली श्रीमूर्ति आठवीजे ते मुर्तिस्मरण बोलिजे : आइकिलीेश्रीमूर्ति आठविजे ते भावना बोलिजे ।२४५।</center></p>
<p><center>प्रतिक्षणीं प्रतिक्षणीं त्यागु ।२४६।</center></p>
<p><center>भलतैसा : भलतेथ : भलतेया परी परमेश्वरु एकु आति ।२४७।</center></p>
<p><center>ज्ञान : ध्यान : भजन हे परमेश्वरींची आति ।२४८।</center></p>
<p><center>विकल्पत्रुटि अन्य महात्मेयासि साजात्य ।२४९।</center></p>
<p><center>संयोग : वियोग : साह्य : इए तीन्हीं माया करी ।२५०।</center></p>
<p><center>स्त्री म्हणिजे मेंढियेचें खाजें गा ।२५१।</center></p>
<p><center>मीठाचा खडा आदिकरौनि विखो ।२५२।</center></p>
<p><center>जोचि रोग : तेचि औषधि : तेचिं देवता : इए तीन्हीं मिळेति तरि जिए ।२५३।</center></p>
<p><center>दुना पथ्य घेइजे ।२५४।</center></p>
<p><center></center></p>
<p><center><b><u>विचार</b></u></center></p>
<p><center></center></p>
<p><center>चैतन्य : माया : विदेह : परा : शक्ति : ।१।</center></p>
<p><center>मुख्य : तुल्य : अंश : रश्मि: ।२।</center></p>
<p><center>दिव्य : दिनस्थ : जळस्थ : स्थळस्थ : ।३।</center></p>
<p><center>घटघटाभिमानीए अनुस्यूत ।४।</center></p>
<p><center>जड : अजड : चिज्जड : एवं त्रिविध माया ।५।</center></p>
<p><center>मायाचक्रभ्रमणन्यायें पर्यायवशें जीव सकळही पावे एक वांचौनि ।६।</center></p>
<p><center>अच्युताचां अज्ञानीं जन्मलें जें अन्यथाज्ञान तें स्वर्ग : नरक : कर्मभूमि : मोक्ष : या चतुर्विधातें आपजवीति असे ।७।</center></p>
<p><center>चैतन्यानुभूतीं जीवीं बीजभूत अविद्या असे : जैसा वटबीजीं वटु असे ।८।</center></p>
<p><center>चैतन्यप्राप्तीं जीव भ्रांत होउनि असे ।९।</center></p>
<p><center>चैतन्यविद्ये चैतन्याचे मळ जाति : जीवाचे आच्छादेति ।१०।</center></p>
<p><center>जीवाचां मोक्षीं चैतन्या मोक्षु ।११।</center></p>
<p><center>चैतन्यफळ मोक्षतुल्य : परि तेथ च्युति हा दोषु ।१२।</center></p>
<p><center>चैतन्यफळादिकरौनि सकळही फळें साधनें मूर्ते ।१३।</center></p>
<p><center>कव्हणीं एकु वेद विभागु चैतन्याचेया अस्तित्वातें जाणें तथा बोले ।१४।</center></p>
<p><center>परा : पश्यंती : मध्यमा : वैखरी : ।१५।</center></p>
<p><center>चैतन्योद्भवा परा : यंत्रोद्भवा वैखरी ।१६।</center></p>
<p><center>वैखरीद्वारें परेचा व्यापारु ।१७।</center></p>
<p><center>सिद्धांचां ठाइं पश्यंती : देवांचां ठाइं मध्यमा : मनुष्याचा ठाइं वैखरी : ।१८।</center></p>
<p><center>नाद : बिंदु : कळा : ज्योति : लो : अवस्था : आनंदु : आवेशु ।१९।</center></p>
<p><center>कराळी : विकराळी : उमापति : पशुपति : सदाशिव : ब्रह्मा : विष्णु : महादेव ।२०।</center></p>
<p><center>आगम ते सिद्धकृत ।२१।</center></p>
<p><center>स्वच्छंद : लळित : मंथान : भैरव : आदि : कादि ।२२।</center></p>
<p><center>सृष्टिकर्ते ते : अहंकारीए ते : अभिमानीए ते ।२३।</center></p>
<p><center>आणवीं साध्य : साधन : साधकु ऐसी त्रिविध प्रतीति ।२४।</center></p>
<p><center>शाक्तेयीं साध्य : साधकु : ऐसी द्वीध प्रतीति ।२५।</center></p>
<p><center>शांभवीं साध्य प्रतीति ।२६।</center></p>
<p><center>आवेशु : अवस्था : स्थिति ।२७।</center></p>
<p><center>साजात्यां साजात्यां वेधु ।२८।</center></p>
<p><center>अंशवेधे संपुर्णाची प्राप्ति ।२९।</center></p>
<p><center>वेधु : विद्या : ज्ञान : साधन : धर्मु : ।३०।</center></p>
<p><center>उभयान्वीक्षमाणे सत्ता संन्निधिमात्रें शक्ति संचरे यातें अंतर्यागु बोलिजे ।३१।</center></p>
<p><center>जो जेतुला तो तेतुलेयाते करों सके ।३२।</center></p>
<p><center>चंद्रसूर्यापासौनि आणव ।३३।</center></p>
<p><center>इंद्रादिकां अनात्मा आत्मप्रतीति : ब्रह्मादिकां अत्मा आत्मप्रतीति ।३४।</center></p>
<p><center>तीन्हीं ग्रामें : तीन्हीं राणें समानचि ।३५।</center></p>
<p><center>ब्रह्मविद्येची सारखी वाटणी इतर विद्यांचा ठाइं आति ।३६।</center></p>
<p><center>मोक्षमार्गी जीवाचें मळ जाति : विद्यामार्गी आच्छादति ।३७।</center></p>
<p><center>देहविद्ये देह प्रकाशे : देहीं भूतें तन्मात्रापर्यंत उरेति ।३८।</center></p>
<p><center>सातै अंश झडेति : एकाकार वृत्ति उरे ।३९।</center></p>
<p><center>हेमकाया होए : वज्रकाया होए : ।४०।</center></p>
<p><center>गत्वा मुक्ति ।४१।</center></p>
<p><center>लौकिक : भौतिक : उपसंहाराख्य : लाभाख्य : ।४२।</center></p>
<p><center>उच असे तो तळीचील देखे ।४३।</center></p>
<p><center>पैल एैलाते व्यापौनि वर्ते : ऐल पैलाचें अस्तित्व जाणें ।४४।</center></p>
<p><center>नित्यबद्धा देवता : बद्धमुक्त जीवु: नित्यमुक्त परमेश्वरु ।४५।</center></p>
<p><center>जीवें जें होआवें तेंचि होए :देवता हों जाणें : उरों जाणें ।४६।</center></p>
<p><center>देवतेंसि लीलाविग्रहधारित्व आति ।४७।</center></p>
<p><center>देवता आड रिगौनि फळातें दे ।४८।</center></p>
<p><center>प्रल्हादाचेया भावातिशयें आणिके देवतें आड रिगौनि फळातें दिधलें ।४९।</center></p>
<p><center>भावों अनियत फळद ।५०।</center></p>
<p><center>प्रल्हादाचेया कैवारा भूत एक अवतरले : तेयाचेंया कोपापरौतें चराचर विश्व न पुरे ।५१।</center></p>
<p><center>भावासि काइ रावो राणा असे ।५२।</center></p>
<p><center>भावो व्यभिचारिया ।५३।</center></p>
<p><center>एकु विधि अनुष्ठान : एकु भावो अनुष्ठान : हें विधिभावातीत अनुष्ठान ।५४।</center></p>
<p><center>एकु विधिसहितभावो : एकु भावासहीत विधि ।५५।</center></p>
<p><center>तुर्य ब्रह्म तें ।५६।</center></p>
<p><center>विश्वाख्यप्रपंचीं भूतें तन्मात्रा ।५७।</center></p>
<p><center>धातु : भूतें : तत्वे : याचियां तन्मात्रा तो सूक्ष्म प्रपंच बोलिजे ।५८।</center></p>
<p><center>सकळही प्रपंचु पंचभौतिकु त्रिगुणात्मकु ।५९।</center></p>
<p><center>एकांतें प्रपंचु परिणमु बोलिजे : एकांतें विवर्त बोलिजे : एथ तैंसे नव्हे एथ प्रपंचु म्हणिजे स्वतंत्र पदार्थु एकु आति : जैसा गंधर्वनगरीचा हस्ती ।६०।</center></p>
<p><center>अविद्या अविद्येसि कारण : प्रपंचु प्रपंचासि कारण ।६१।</center></p>
<p><center>यदनन्तरं यद् दृश्यते तत्तस्य कारणम् ।६२।</center></p>
<p><center>प्रपंचु व्यभिचारिया ।६३।</center></p>
<p><center>जेंचि मान ब्रह्मांडी तेंचि पिंडी ।६४।</center></p>
<p><center>जियाचि देवता ब्रह्मांडी तियाचि पिंडीं ।६५।</center></p>
<p><center>ब्रह्मांडी मूर्ता देवता : पिंडी मेदमांसरुपा देवता ।६६।</center></p>
<p><center>हरीता : पीता : श्वेता : मंजिष्ठा : कृष्णा: मूर्ति : प्रकाशेति ।६७।</center></p>
<p><center>पिंडहनन केलेयां ब्रह्माण्डहनन केलें होए ।६८।</center></p>
<p><center>आत्मघातकियासि कव्हणीं ठावो नाहीं : नाएका ।६९।</center></p>
<p><center>मन : बुद्धि : चित्त : अहंकारु ।७०।</center></p>
<p><center>मन अधिष्ठात्री देवता ब्रह्मा : बुद्धि अधिष्ठात्री देवता शेषशय्या : चित्त अधिष्ठात्री देवता विष्णु : अहंकार अधिष्ठात्री देवता महादेवो : चक्षु अधिष्ठात्री देवता सूर्य ।७१।</center></p>
<p><center>युगाविपरीत धर्मानुष्ठानवंता कृतयुगी जन्म ।७२।</center></p>
<p><center>ज्ञान : ध्यान : मंत्र : स्थावरु ।७३।</center></p>
<p><center>तेथिचे ते सकळही आत्माराम ।७४।</center></p>
<p><center>उपदेशिला बहिर्यागु हीने युगीं संभवे ।७५।</center></p>
<p><center>भक्ति जैसी रामाची लक्ष्मणे केली ।७६।</center></p>
<p><center>राम शुद्ध सत्त्वाचा अवतारु ।७७।</center></p>
<p><center>श्रीकृष्णीं अष्टविध ब्रह्मचर्य ।७८।</center></p>
<p><center>बाइ : विखो तो श्रीकृष्णचक्रवर्तीचि भोगों जाणेति ।७९।</center></p>
<p><center>श्रीप्रभु आर्य : हें आर्यनागर : श्रीकृष्णचक्रवर्ती ते नागर ।८०।</center></p>
<p><center>पूर्वी श्रीकृष्णचक्रवर्ती विज्ञानशक्ति खेळीनले : पाठीं ज्ञानशक्ति स्वीकरिली ।८१।</center></p>
<p><center>बाइ : श्रीकृष्णचक्रवर्ती अनंत उद्धरिले : परि उद्धवार्जुन हे पुराण प्रसिद्ध ।८२।</center></p>
<p><center>बळिभद्रीं साजात्यां वेधु : श्रीकृष्णीं साजात्या वैजात्या वेधु ।८३।</center></p>
<p><center>एकु आज्ञाधरु : एकु पराज्ञाधरु ।८४।</center></p>
<p><center>संजयो चतुर्भूज देखे : उद्धवदेवो कैवल्य परब्रह्म देखति : अर्जुन विश्वरुप देखे ।८५।</center></p>
<p><center>अर्जुन सकळ सामग्रिया सामग्रीवंतु : एक वांचौनि ।८६।</center></p>
<p><center>पूसतेया अर्जुनाचिया युक्ती श्रीकृष्णचक्रवर्तीसिचि परिहरेति ।८७।</center></p>
<p><center>पूसतेया अर्जुनाचा अभिप्रावो ऐसा जे श्रीकृष्णचक्रवर्तीचे परावरत्व सुचौनि बोलतु असे ।८८।</center></p>
<p><center>बाइ : श्रीकृष्णचक्रवर्ती तिये तिये शक्तीचां ठाइं अहंता स्वीकरुनि ते ते शक्ति आत्मत्वेंचि निरुपितें जाले ।८९।</center></p>
<p><center>श्रीकृष्णचक्रवर्ती निरुपिता अर्जुनाची शंका पारुखेचि ना तेव्हेळीं अपरोक्ष प्रकटिलें : मग शंका पारुखली ।९०।</center></p>
<p><center>श्रीकृष्णीं शतां सहस्त्रां वेधु : एथचां नामींचि वेधु ।९१।</center></p>
<p><center>जेचि गति यशोदे तेचि पुतनेसि ।९२।</center></p>
<p><center>कर्पुरकज्जलिकावत् श्रीकृष्णचक्रवर्ती पुरत्यागु केला ।९३।</center></p>
<p><center>कलियुगीं विद्यावंत नाहीं ।९४।</center></p>
<p><center>कलियुगीं आगम न वर्तेति ।९५।</center></p>
<p><center>उत्तरापंथीं तंत्रशेषु वर्ते ।९६।</center></p>
<p><center>कलियुगीं विखो आति परि विषया नाहीं : हे राये मंडळीक आदिकरौनि सकळही निरोधु परिहारिये कीं गा ।९७।</center></p>
<p><center>कलियुगीं तस्करत्व पुंश्चळत्व हा धर्म स्वरुपीं न वर्ते ऐसा विरळा ।९८।</center></p>
<p><center>कलियुगीं जन्ममात्रे चौकडी पर्यंत नरक ।९९।</center></p>
<p><center>युगाविपरीत धर्मानुष्ठान घडे तया चौकडी चुके ।१००।</center></p>
<p><center>त्रेतीं सीता बरवी : द्वापरीं श्रीकृष्णचक्रवर्ती बरवें : कलियुगीं हे बरवें ।१०१।</center></p>
<p><center>एथिचेया सारिखे अन्यत्र आति : परि एथिचि दैवी ते क्वापि नाहीं ।१०२।</center></p>
<p><center>एथिचेया सारिखेया पाठीं धावाल ।१०३।</center></p>
<p><center>परमेश्वरु त्रिविधापरि मायापुरातें स्वीकरीति : ।१०४।</center></p>
<p><center>गर्भी स्वीकरीति : कां पतितातें उठवीति : कां जीवातें दवडीति ।१०५।</center></p>
<p><center>देवो कच्छ होति : मच्छ होति : देवामध्यें अवतरति : नरामध्यें अवतरति : तिर्यंचामध्यें अवतरति : नरामध्यें अवतरला सांता देवो वेडा होए : पीसा होए : मूका होए : परि चालता बोलता देवो तो दुर्लभु कीं गा ।१०६।</center></p>
<p><center>परमेश्वरु सकळही देहधर्म जीवधर्म स्वीकरीति ।१०७।</center></p>
<p><center>एथिचें सकळही तें एथिचियाचि प्रवृत्ती ।१०८।</center></p>
<p><center>युगानुरुप परमेश्वरु क्रीडति : परि किंचिद्विलक्षण ।१०९।</center></p>
<p><center>परमेश्वरु स्वयं ज्ञानशक्ति स्वीकरीति : कां मायापुरातें आदिकरौनि स्वीकरीति ।११०।</center></p>
<p><center>वेधौनि बोधीति : कां बोधौनि वेधीति ।१११।</center></p>
<p><center>जीवासि बोधु आणि बोधशक्ति तें एथौनिचि कीं गा ।११२।</center></p>
<p><center>अधिकरणातें अधिकरौनि परमेश्वरुचि उद्धरीति ।११३।</center></p>
<p><center>एथ प्रवृत्ति जाली तरि स्तंभा एकातें निमित्त करौनि उद्धरीजैल ।११४।</center></p>
<p><center>एथ प्रवृत्ति जाली तरि स्तंभा एकातें निमित्त करौनि बोलिजैल ।११५।</center></p>
<p><center>आद्यंतीं दैव : मध्यें पुरुषु ।११६।</center></p>
<p><center>अयोग्यातें योग्य करीति योग्यासि परमेश्वरु ज्ञान देति ।११७।</center></p>
<p><center>कव्हणा कव्हणी व्यसनु : कव्हणा कव्हणी व्यसनु : एथ जीव उद्धजेंति हेंचि व्यसन ।११८।</center></p>
<p><center>हें इशाळुवांचे इशाळु ।११९।</center></p>
<p><center>मूर्ती परमेश्रु एक घेउनि एक देति : अमूर्ति काहींचि नेघति ।१२०।</center></p>
<p><center>दया : मया : कृपा : करुणा : हें ईश्वरींचि आति ।१२१।</center></p>
<p><center>अन्यत्र आति तें ईश्वरीं आति : ईश्वरीं आति तें अन्यत्र नाहीं : ईश्वरीचें तें सकळही नित्य ।१२२।</center></p>
<p><center>परमेश्वरु जीवां नित्यबंधु ।१२३।</center></p>
<p><center>जीवेश्वरा स्वामीभृत्यसंबंधु हा अनादीचा ।१२४।</center></p>
<p><center>जीवाचां बंधमोक्षीं परमेश्वरु क्रीडति ।१२५।</center></p>
<p><center>जेंचि जीव जीवापौनि पावति तेंचि परमेश्वरापासौनि पावति : एक वांचौनि ।१२६।</center></p>
<p><center>जीव जीवां साजात्य हें सकळांही वैजात्य ।१२७।</center></p>
<p><center>जेचि विघ्न तेंचि अधीन : तेयासीचि वेगळा होए ।१२८।</center></p>
<p><center>अपरोक्षज्ञानियासि बहुरुपता : बहुकामता : होए ।१२९।</center></p>
<p><center>कृपास्पदीभूत होउनि अनंतकाळ असे : परि अगाध चक्रवर्ती तेयाची वासही न पाहे ।१३०।</center></p>
<p><center>एकु जीव कैवल्य : एकु पर कैवल्य : जीवकैवल्य तें परकैवल्यीं रमे : परकैवल्य तें स्वस्वरुपीं रमे ।१३१।</center></p>
<p><center>आत्मज्ञानें मोक्षु ।१३२।</center></p>
<p><center>लिंगपातें मोक्षु ।१३३।</center></p>
<p><center>स्वभावो प्रकटे तै जीव मुंचे ।१३४।</center></p>
<p><center>ईश्वरीं विषयप्रेम तें दुर्लभु ।१३५।</center></p>
<p><center>हो कां गा : तें काइ एरातें आपजउं न सके ।१३६।</center></p>
<p><center>बाइ : भक्ताची थोरी देवोचि जाणें ।१३७।</center></p>
<p><center>भक्त आपणेयातें देवो न म्हणवी ।१३८।</center></p>
<p><center>अपरधर्मापासौनि काढी : परधर्मी लावी ।१३९।</center></p>
<p><center>पोरें हो : हें काइ सानें : हें काइ कव्हणीं ठाइं असे ।१४०।</center></p>
<p><center>जेंचि देवांचेया मातापितरां तेचिं भक्ताचेया ।१४१।</center></p>
<p><center>सन्निधानिं असन्निधान : एकां असन्निधानिं सन्निधान ।१४२।</center></p>
<p><center>ज्ञानपूज्य : ज्ञानवृध्द तो सर्वत्र पूज्य ।१४३।</center></p>
<p><center>हिरवा टुटवा जीव : ईश्वरबोधें बोधवंत तेयाची सरि चैतन्यविद्यावंत न पवे ।१४४।</center></p>
<p><center>एणें बोधें बोधवंता जें स्वस्थता आति ते चैतन्यविद्यावंता नाहीं ।१४५।</center></p>
<p><center>एकु वैराग्यें उकिरडां लोळे : उष्टावळीयेचीं सीतें वेंचीं : परि पडिलीये म्हैसी प्रमाण नेणें : एकुहस्तीचा गजस्कंधीं जाय : कनकदंडी विजयमान : परि परधर्मु तो तेयातेंचिं पुसावा कीं ।१४६।</center></p>
<p><center>जें जैसें असे तें तैसें जाणिजे तें ज्ञान ।१४७।</center></p>
<p><center>सामान्य ज्ञान : खंडज्ञान : विज्ञान : विशेषज्ञान : अखंडज्ञान ।१४८।</center></p>
<p><center>वृत्तिरुपज्ञान : रसरुपज्ञान : विषयरुपज्ञान ।१४९।</center></p>
<p><center>हें शास्त्र हंसावतारें ब्रह्मेयांप्रति निरुपिलें : परि अधिकारेंविण घेतें द्वार नुघडेचि ।१५०।</center></p>
<p><center>सकळही शास्त्रें या शास्त्रासि मिळेति : परि हें कव्हणाही न मिळे ।१५१।</center></p>
<p><center>हें हाट चौहाटां बोलावें : परि एथौनि दीधलेया विण कव्हणाही घेवों घोटों न ये ।१५२।</center></p>
<p><center>तुम्हां विचारशास्त्रचरितार्थ उपदेशाधिकारीए ।१५३।</center></p>
<p><center>तुम्हां पेंडिया भरु मुद्रिला ।१५४।</center></p>
<p><center>वानरेशां ज्ञान झीन्न ।१५५।</center></p>
<p><center>एथौनि वानरेशां काहीं एकु न होआवें : परि पोरा जीवासि विज्ञान देओं न ये ।१५६।</center></p>
<p><center>आचार्या नरक ।१५७।</center></p>
<p><center>तैसा तूं परतारकु आचार्या नव्हेसि कीं गा : तूं प्राणियांतें अनिष्टा पासौनि काढौनि इष्टी लाविता आचार्या कीं ।१५८।</center></p>
<p><center>तुझेनि मुखें अशास्त्रीय न निगे कीं ।१५९।</center></p>
<p><center>बाइ : हा काहीं आपुलें बोलैल : हा एथिचेंचि बोलैल कीं ।१६०।</center></p>
<p><center>वानरेया : इतुले दीस काइ करितां काइ होत असे : एसें जाणा ना गा : तुम्हां अनंता सृष्टी अतिक्रांता ।१६१।</center></p>
<p><center>तुम्हीं पुराणीं पढीये जाल ।१६२।एथौनि तुमची थोरी सांघिजैल तरि माथेया डोळे जाती ।१६३।</center></p>
<p><center>जवं जवं जाणता तवं तवं नेणता ।१६४।</center></p>
<p><center>बाइ : जाणतेया पसि वरि नेणता चांगु ।१६५।</center></p>
<p><center>वोलेया पसि कोरडा चांगु ।१६६।</center></p>
<p><center>तर्कु अप्रतिष्ठ : तर्के अर्थ वितर्के : परि यथार्थु न भंगे ।१६७।</center></p>
<p><center>अहेतुक भूतभजन ज्ञानाप्रति साधन ।१६८।</center></p>
<p><center>अहेतुक मायापुरभजन प्रेमाप्रति साधन ।१६९।</center></p>
<p><center>माया संबंधु : मायाभजन ।१७०।</center></p>
<p><center>वस्तुसंबंधें शक्तिनिक्षेप ।१७१।</center></p>
<p><center>वस्तुसंबंधें तिर्यंचा योनि मोक्षु : देवां आनंदु ।१७२।</center></p>
<p><center>वस्तुसंबंधें जडां अजडां भलें ।१७३।</center></p>
<p><center>आधि राइकें विके ।१७४।</center></p>
<p><center>बलवत्तरात् दुर्बलं बाध्यते ।१७५।</center></p>
<p><center>लीळादान : वस्तुसंबंधें : एक घेउनि एक देति : कैवल्यदान ।१७६।</center></p>
<p><center>दृक् : स्पर्शु : आलापु : अंत:करण।१७७।</center></p>
<p><center>गुरुबुद्धि : देवताबुद्धि : विशिष्ठबुद्धि ।१७८।</center></p>
<p><center>कर्मजडापसि भक्तिजड चांगु ।१७९।</center></p>
<p><center>कर्मवासनेपसि ब्रह्मवासना उत्तम ।१८०।</center></p>
<p><center>जोगियासि प्रतिदेह नाहीं ।१८१।</center></p>
<p><center>भावैसणीं जोगियाचा सो सुये तेयाहीं एक भलें आति ।१८२।</center></p>
<p><center>मातापितरांचेनि अभिमानें बाळकासि भलें ।१८३।</center></p>
<p><center>मातेचें स्नेह तें नैसर्गिक ।१८४।</center></p>
<p><center>परमेश्वरीं जीवाचें तेयाचा एक देशु मातेचां ठाइं वर्ते ।१८५।</center></p>
<p><center>स्नेहाचां ठाइं उचित स्फुरे ।१८६।</center></p>
<p><center>स्नेहाचा कांजी जाणावे ।१८७।</center></p>
<p><center>जेचि एरें ठाइं वर्ते तेंचि एरें ठाइं वर्ते ।१८८।</center></p>
<p><center>जीव जीवां उरले असति ।१८९।</center></p>
<p><center>जीवु स्वार्थपरु ।१९०।</center></p>
<p><center>दु:खरुपता : पापमूळता : अनित्यता ए तीन्हीं नव्हेति तरि संसारावांचौनि आणिक काहीं गोमटें असे ।१९१।</center></p>
<p><center>जातिविखो एकु आति : तो सेविलेयां तुष्टि : पुष्टि : रस : श्रेय : इये च्यार्‍हि होति जैसें गोघृत ।१९२।</center></p>
<p><center>जाति विखो सेविलेयां इंद्रिय काठिन्य निवर्ते : परि अंत:करण काठिन्य न निवर्ते ।१९३।</center></p>
<p><center>यंत्रारुढा होइजें तो उसीटा विखो भोगणें कीं : विखो तो हावभावींचि भोगों सरे ।१९४।</center></p>
<p><center>विखो काइ एक मुख विखो तो सर्वतो मुख कीं ।१९५।</center></p>
<p><center>भक्त : योगिया : विषया : यां तीहीं धातु साम्य आति ।१९६।</center></p>
<p><center>दंडी : दर्शी : स्पर्शी : कुचमर्दनी ।१९७।</center></p>
<p><center>स्त्री सहसा प्रवर्ते ना : प्रवर्तली तरि निवर्ते ना : पुरुषु प्रवर्तो जाणें : निवर्तो जाणें ।१९८।</center></p>
<p><center>स्त्रियांसि अष्टगुणा कामु :परि लज्जारुप धर्मु एकु आति ।१९९।</center></p>
<p><center>स्त्रिया अविद्यात्मका ।२००।</center></p>
<p><center>स्त्रियांचां स्वरुपीं आग्रहो एकु आति ।२०१।</center></p>
<p><center>जीवु सर्व दोषांचें आळें ।२०२।</center></p>
<p><center>एथौनि तुमचे दोेष बाहिरि घालिजेति तरि पोरे हो पोटीं सुरी सों सों मराल ।२०३।</center></p>
<p><center>व्यवहारु तो व्यवहारेंचि सिद्धि जाए कीं गा ।२०४।</center></p>
<p><center>कर्मवशें जीव सकळही पावे : एक वांचौनि ।२०५।</center></p>
<p><center>क्रिया उभयरुपा ।२०६।</center></p>
<p><center>जीवु क्षेणा एकां माजी तें एकु आपजवी आपणेयांसीं जें जन्माचां सहस्त्रीं निस्तरों न सरे ।२०७।</center></p>
<p><center>कर्मभूमीं एक करीतां एक निमे : एक निफजे : स्वर्गी नरकीं असे तेंचि नीमे ।२०८।</center></p>
<p><center>देखिलें गा कें जोन्हळेयांचें पाणी आणि के घामोडेयाची साली आणि के ब्रह्महनन परि हा ठावों वेर्‍हीं मत्तद्रव्य दुषिलें ।२०९।</center></p>
<p><center>हिमासेतुमध्यें पांच शतें कर्मभूमि ।२१०।</center></p>
<p><center>जीव आर्जक : देवता फळदाती : चैतन्य व्यापारतें : परमेश्वरु उद्धरीता ।२११।</center></p>
<p><center>अनंतें ब्रह्माण्डें : अनंता देवता : अनंत जीव : अनंत परमेश्वर ।२१२।</center></p>
<p><center>कृमींतें ब्रह्मा कीजे ऐसी श्रीप्रभुची लीळा ।२१३।</center></p>
<p><center>नेणिजे श्रीप्रभुची लीळा कव्हणींए वेळीं कव्हणा जीवा काइ देति ।२१४।</center></p>
<p><center>पोरें हो तेथ काइ काहीं नेणिजे ऐसें असे : तेथ सकळही जाणौनिचि नेणिजे कीं ।२१५।</center></p>
<p><center>ढोरें राखा हो नाएका : तेथ आणि तेवीचि आणिकां सांगावें लागे ।२१६।</center></p>
<p><center>तेथिचे सकळही तें तेथिचेयाचि प्रवृत्ती ।२१७।</center></p>
<p><center>तेथ समळां जीवां अधिकारु नाहीं ।२१८।</center></p>
<p><center>ऐसेया जीवां श्रीप्रभूची सेवा : परि नेणिजे ईश्वरीचीप्रवृत्ति ते कैसी ।२१९।</center></p>
<p><center>एथ आणि श्रीकृष्णीं त्रिविध जन : श्रीप्रभुचां ठाइ द्विध जन।२२०।</center></p>
<p><center>ऐसे गा ते वेधाचार्य ।२२१।</center></p>
<p><center>बाइ : एथौनि जरि अव्यवस्था होआवी तरि व्यवस्था ते कोठौनि होआवी ।२२२।</center></p>
<p><center>अनंतशक्ति परमेश्वरु सकळांसिही विषयव्यवस्था करीति ।२२३।</center></p>
<p><center>कें अचिन्त्यानन्तशक्ति परमेश्वरु : आणि कें चिंतामणि : कामधेनु ।२२४।</center></p>
<p><center>हां गा : देव काहीं अनेक असति : देवो तो एकचि कीं ।२२५।</center></p>
<p><center>बाइ : अनंतु तो अनंतु कीं ।२२६।</center></p>
<p><center>देवो तो अच्छेद्यो : अभद्यो ।२२७।</center></p>
<p><center>बाइ : जीव जीवार्चन घडे परि ईश्वरार्चन तें काहींचि न घडे ।२२८।</center></p>
<p><center>पूर्वी म्हातारियेसी ईश्वरसेवा घडली म्हणौनि घरा जाउनि संबंधु दिधला ।२२९।</center></p>
<p><center>बाइ : भावो अपूर्व की ।२३०।</center></p>
<p><center>आउवेचा भावो काइसेया एका न पुरे : वासना प्रेमा वारिया सरे ।२३१।</center></p>
<p><center>एकाचें आइकत खेवों जाए : एकां अवस्था प्रकटे : एकु उपायें करोनि धाडी : सुरी : पाटी : विष : वाघवळ : हेंचि जरि ज्ञानिया करी तरि आत्महननरुप मळ लागे : परि वायां न वचे ।२३२।</center></p>
<p><center>पोरें हो : आतां मरा तरि चांगु ।२३३।</center></p>
<p><center>बाइ : भक्त आणि मागें ।२३४।</center></p>
<p><center>बाइ : तो हें शब्दे म्हणतु असे : एका ऐसेंचि होउनि ठाके ।२३५।</center></p>
<p><center>हां गा हे तुम्हां विषयत्वेंचि लागौनि ठाकलें मा ।२३६।</center></p>
<p><center>मंडळीका : तुम्हीं भाजीचिया सिया जाल : वानरेशु रस पीति आणि उडौनि जाति ।२३७।</center></p>
<p><center>एइल तैं तोचि एवों जाणैल कीं ।२३८।</center></p>
<p><center>बाइ : ब्राम्हणु कैसा नीका : जेया तेया अर्थां आइताचि असे : एथ होता तवं पुसतुचि होता : तुम्हीं देखतीति तरि तुम्हा सुखचि होतें ।२३९।</center></p>
<p><center>वानरेश आजिचि घडी धरौनि तुकितुचि होते : ते एथौनिचि घडिले ।२४०।</center></p>
<p><center>भांडारेकारां दर्शनासरिसी ज्ञात : आप्त : ऐसी प्रतीति अवधारिली ।२४१।</center></p>
<p><center>ॐ म्हणौनि भांडारेकाराचेया सारिखें उठों बैसों कव्हणींचि नेणिजे ।२४२।</center></p>
<p><center>बाइ : तुम्हीं राजकुमरें कीं ।२४३।</center></p>
<p><center>बाइ : तुमचा तो नित्यपति कीं ।२४४।</center></p>
<p><center>बाइ : तुम्हीं माये कीं : मायेचां ठांइ आणि एथ सकळही सामाये कीं ।२४५।</center></p>
<p><center>पोरें हो : जैसे मासे तैसे तुम्ही : एथौनि तुमची थोरी सांघिजैल तरि माथेया डोळे जाति ।२४६।</center></p>
<p><center>बाइ : एथ याचाअभिमानु : मा हें काइ याप्रति बोलिलें : हें याप्रति बोलिले कीं ।२४७।</center></p>
<p><center>बाइ : आधि एथ बुद्धि होआवी : मग एथचेया परिवारा वरि होआवी ।२४८।</center></p>
<p><center>बाइ : एथ आलेयां तेथिचिया इतुली ही श्रमनिवृत्ति न होति ।२४९।</center></p>
<p><center>बाइ एथही आलेयां आणि प्राणियें जळतां जावें : तरि निवावें ते कें।२५०।</center></p>
<p><center>सन्निधानीं जें घडले वोखटें तें सन्निधानींचि भोगितां परि कैसेंही अन्यथात्व नव्हे ।२५१।</center></p>
<p><center>अन्यत्र कीजे तें वाराणसी फेडिजे : वाराणसी कीजे तें कें फेडावें नाएका ।२५२।</center></p>
<p><center>एथिचेनि सन्निधाने कर्मे नासा ना तरि कें नासाल नाएका ।२५३।मळ कर्मे निवर्तलेयांविण जीवु कृपेसि पात्र नव्हे ।२५४।</center></p>
<p><center>अग्निसंबंधें वात : श्लेष्मा न बधीति कीं गा मंडळीका ।२५५।</center></p>
<p><center>एकी आफळ साफळ करी : एकीचेनि नावें तो विखोचि नव्हे ।२५६।</center></p>
<p><center>जरठांधर्मी अधिकारु नाहीं ।२५७।</center></p>
<p><center>वेडेयां पिसेया धर्मी अधिकारु नाहीं ।२५८।</center></p>
<p><center>व्यवहारीची बुद्धि धर्मी उपयोगा जाए ।२५९।</center></p>
<p><center>आठां वरुषा विकल्पु संचरे ।२६०।</center></p>
<p><center>परमेश्वरापासौनि विद्या होए : का विद्यावंता पासौनि होए ।२६१।</center></p>
<p><center>ऐसें हें एथीचेया नामापासौनि होए : कां स्थानापासौनि होए।२६२।</center></p>
<p><center>हें हों जाणें : परि जावो नेणें ।२६३।</center></p>
<p><center>बाइ : बिढारावरि काइ बिढारु असे ।२६४।</center></p>
<p><center>बाइ : शांभवीचा रश्मि होए तरि सकळही आत्मत्वें देखें ।२६५।</center></p>
<p><center>वशिष्ठ आणवीचिये प्रथम करणीची रीगवणी जाणें : तेयातव देहद्वन्द्वें निवर्तलीं परि मनोद्वन्द्वें न निवर्ततिचि : पुत्रवियोगें आडी दरडी वरौनि घाली परि अभिमानिनी देवता वरिचेयावरि धरी : मरो नेदी ।२६६।</center></p>
<p><center>सृष्टीमध्यें जेतुलेही जीवु करी तेतुलेनि काइसेनि ही मुंचे ना : एक वांचौनि ।२६७।</center></p>
<p><center>संसारु म्हणिजे हा दीर्घ स्वप्न गा ।२६८।</center></p>
<p><center>अज्ञानाचेनि प्रसादें हा जनु सुखिया होउनि असे ।२६९।</center></p>
<p><center>एथौनि देवताचक्र निरुपितां पृथ्वी एसणें कडीत आणि मेरु एसणी खडी न पुरे ।२७०।</center></p>
<p><center>तेयांचां ठाइं एके सामर्थ्य आति : तियें तरि एथौनिचि सिद्धि नेइजति कीं ।२७१।</center></p>
<p><center>बहुरत्ना वसुंधरा ।२७२।</center></p>
<p><center>शिष्याभिमानु तो म्हेळियेचेयापसि अधिकु।२७३।</center></p>
<p><center>बाइ : दाहा दीसां भीतरी कीजे तें पावें ।२७४।</center></p>
<p><center>हा प्रतीति पंथु कीं : देमति ।२७५।</center></p>
<p><center>बाइ : एथिचिए आने हे समर्थ कीं ।२७६।</center></p>
<p><center>बाइ : श्रीउद्धवदेवो आज्ञाभंग करौनि आले तरि काइ तेयांसि अविधि जाला : मा ईश्वरीची आज्ञा ते ईश्वराचिकारणें भंगिली कीं ।२७७।</center></p>
<p><center>उपाये न पविजे ऐसें काइ असे ।२७८।</center></p>
<p><center>एकु शतवेधिया रसु : एकु सहस्त्रवेधिया रसु : एकु शब्दवेधिया रसु : ।२७९।</center></p>
<p><center>मणिमंत्रौषधिप्रतिबंधकत्वें प्रमाणआति ।२८०।</center></p>
<p><center>दर्शन : अनुसरण : सेवा : संबंधु ।२८१।</center></p>
<p><center>श्रीदत्तात्रेय प्रभुचा चतुर्युगीं अवतारु ।२८२।</center></p>
<p><center>अलर्काचें तीन्हीं ताप दर्शनासरिसे शंबली शंबली म्हणौनि फेडिते जाले : कां तें अमृतवर्षिणी कीं ।२८३।</center></p>
<p><center>ते अमोघ दर्शन कींगा ।२८४।</center></p>
<p><center>या मार्गासी श्रीदत्तात्रेयप्रभु आदिकारण ।२८५।</center></p>
<p><center></center></p>
<p><center><b><u>विचार माळिका</b></u></center></p>
<p><center>ज्ञान मोचक ।१।</center></p>
<p><center>नित्य व्यापक परमेश्वर ।२।</center></p>
<p><center>अप्रमेयु ।३।</center></p>
<p><center>अनिमित्त बंधु ।४।</center></p>
<p><center>अनाथनाथु ।५।</center></p>
<p><center>कृपाळु ।६।</center></p>
<p><center>आर्तदानी ।७।</center></p>
<p><center>परमेश्वरपुरुषार्थु : लाभापासौनि लाभु ।८।</center></p>
<p><center>परमेश्वरु सेव्यो : जीवु सेवकु ।९।</center></p>
<p><center>विरुद्धा धर्मी समावेश ईश्वरींचि आति ।१०।</center></p>
<p><center>आपण करीना : आणिका करवी करवीना : करीतां तरि सकळहीं देखे तो साक्षी बोलिजे ।११।</center></p>
<p><center>त्र्यंशु तरि एकु कैसा : ना तेथ एकु वेगळा करों न ये : म्हणौनि तेथ अंशु अंशिया एैसा काहीं भावो असे : त्र्यंशु हा निरुपावेया दोषें म्हणिजति असीजे : वासना निरुपावेया दोषें म्हणिजे : तें सकळांचें ज्ञान होआवेया ।१२।</center></p>
<p><center>ब्रह्म तें अस्ति नास्ति ऐसेयासि विखो नव्हे ।१३।</center></p>
<p><center>ब्रह्म सकळधर्महित : माया धर्मवंती : ईश्वरु सकळधर्मरहितु होए आणि युक्तही होए ।१४।</center></p>
<p><center>शक्तिंतें अधिकरौनि परमेश्वरुचि व्यापारति ।१५।</center></p>
<p><center>अव्यक्तीं व्यापारु नाहीं ।१६।</center></p>
<p><center>प्रतिसृष्टीं परमेश्वरु अवतरेति ।१७।</center></p>
<p><center>अनंत अवतार ।१८।</center></p>
<p><center>परमेश्वर अनंतीं अवतारीं अवतरले असति : आतां अवतरले असति : साउमे अवतरति ।१९।</center></p>
<p><center>परमेश्वरु परदृश्य होति : अवरदृश्ये होति : परावरदृश्ये होति ।२०।</center></p>
<p><center>चहु युगीं परमेश्वरु जीवांतें उद्धरीति ।२१।</center></p>
<p><center>अनंत उद्धरिले : अनंत उद्धरीजति : अनंत असतुचिअसति ।२२।</center></p>
<p><center>वैखरीया अस्तित्वें परमेश्वरु तीहीतें अनुवर्तवीति ।२३।</center></p>
<p><center>जवं पुरुषु विद्येअधिन नव्हे तवं ब्रह्मविद्ये अधिकारु आति ।२४।</center></p>
<p><center>बोधकाळीं देवता परतीया सरेति ।२५।</center></p>
<p><center>बोधकाळीं मळकर्में परतें सारीति ।२६।</center></p>
<p><center>बोधु देतिए अवसरीं जींवु च्यारी घडिया पर्यंत अनाथु होउनि असे : मग केतुले एक दीस दैव वाट पाहे मग उदासीन होए ।२७।</center></p>
<p><center>ज्ञान : भक्ति : वैराग्य : इयें तीन्ही एके काळीं न होति ।२८।</center></p>
<p><center>ज्ञान : भक्ति : वैराग्य : एकें मोचकें एकें अमोचकें ।२९।</center></p>
<p><center>ज्ञानापसि प्रेम उत्तम ।३०।</center></p>
<p><center>बाइ : भक्त आणि सेजां गांवीं ।३१।</center></p>
<p><center>बाइ : आत्मा आणि गीतीं गाइजे : तेयातें कव्हणीचि नेणें कीं ।३२।</center></p>
<p><center>बाइ : मृताचे धर्म जिवंता प्रति कैसे निरुपावे ।३३।</center></p>
<p><center>जीवाचां माथां अनादि अविद्या असे गा ।३४।</center></p>
<p><center>जीवु विषम परमेश्वरु सम ।३५।</center></p>
<p><center>जीव आणि बांधावे : आणि सोडावे : ऐसेयां जीवां श्रीप्रभु मोकलीति तैचि मोकलीति ।३६।</center></p>
<p><center>बाइ : जीव जीवां काइ होति ।३७।</center></p>
<p><center>परमेश्वरु एकु सोडविता ।३८।</center></p>
<p><center>जीवु जैसा संगी ठेविजे तैसा ठाके ।३९।</center></p>
<p><center>मर मर शोच्या जीवा : तूते काइ असे : मा काइ देसि ।४०।</center></p>
<p><center>ऐसे गा जीव : मरौनि ऐश्वर्य साधिति ।४१।</center></p>
<p><center>जीवु म्हणिजे दोषदर्शिया गा ।४२।</center></p>
<p><center>जीव जीवाचें म्हणितलें करीति ।४३।</center></p>
<p><center>चहु युगीं हिंसा अधर्मु।४४।</center></p>
<p><center>तिये युगीं द्वंद्वावस्थान ।४५।</center></p>
<p><center>तिये युगीं अंतीं विकारु ।४६।</center></p>
<p><center>तिये युगीं मनोद्वन्द्वें आति : परि देहद्वन्द्वें नाही ।४७।</center></p>
<p><center>सकळही साधनें तीहीं युगीं वर्तती ।४८।</center></p>
<p><center>परमेश्वरु स्वयं विद्या स्वीकरीति ।४९।</center></p>
<p><center>द्वारावतीकारां पासौनि अनंता सिद्धि ।५०।</center></p>
<p><center>सूपेनि मार्ग : खराटेनि विद्या प्रकटेंति ।५१।</center></p>
<p><center>दुंडी राउळां मंत्रजाति विदीत ।५२।</center></p>
<p><center>बाइ : तेथौनि ऐसेयां बावना पुरुषां विद्यादान ।५३।</center></p>
<p><center>इंद्रियद्वारकु शक्तिसंचारु ।५४।</center></p>
<p><center>देवता ने : आणि : करी : करवी : आपुला भक्त ऐसें म्हणे ।५५।</center></p>
<p><center>विद्यावंत पुरुषु होए : तरि सृष्टिसंहाराकरीता समर्थु नव्हे ।५६।</center></p>
<p><center>सहस्त्र वर्षे आयुष्य : रायें ईश्वरत्वें मानीति ।५७।</center></p>
<p><center>त्रिकाळ ज्ञान ।५८।</center></p>
<p><center>एकी विद्या राजसा : एकी तामसा : बाइ : ऐसिया एकी विद्या असति जेथौनि होति तेथचि प्रतिकुळ करावें ऐसी बुद्धि उपजे ।५९।</center></p>
<p><center>विद्ये निरंतर फळ ।६०।</center></p>
<p><center>जेचिं अंतर्यागे पाविजे : तेंचि बहिर्यागें पाविजे ।६१।</center></p>
<p><center>निमित्तातें साक्षी करौनि देवता विद्या दे ।६२।</center></p>
<p><center>स्वर्गी गत्वा मुक्ति एकि आति ।६३।</center></p>
<p><center>परलोकीची देवता एउनि ब्रह्मविद्या उपदेशु करी ।६४।</center></p>
<p><center>लीळावशें पशुसि परमेश्वरु विद्यानंद देति : का फळानंद देति ।६५।</center></p>
<p><center>अनार्जित ते लीळा ।६६।</center></p>
<p><center>श्रीप्रभूपासौनि कैवल्यदान ।६७।</center></p>
<p><center>उदासीन वस्तु ते : तेथ काहीं काई कार्य हेतु असे ।६८।</center></p>
<p><center>विदेही पुरुष ते : तेथ तुम्हां असावेया अधिकारु नाहीं ।६९।</center></p>
<p><center>देहविद्या एकी आति : ते ईश्वरापासौनिचि होए ।७०।</center></p>
<p><center>देहविद्ये भूतें तन्मात्ररुपें होति ।७१।</center></p>
<p><center>देहविद्ये देहचि फळ ।७२।</center></p>
<p><center>एकी पुरुषी विद्या ते ।७३।</center></p>
<p><center>ऋद्धि सिद्धि होति ।७४।</center></p>
<p><center>भूतें पर्यंत गमन दर्शन ।७५।</center></p>
<p><center>अवांतर संहारु एकु आति : तो महा संहाराचि सारिखा : तेयाचां ठाइं तम एक आति ।७६।</center></p>
<p><center>भूतें पर्यंत संहारु यातें अवांतर संहारु बोलिजे ।७७।</center></p>
<p><center>अष्टभैरवांचा ठाइं पांचै भूतें : तीन्हीं गुण ।७८।</center></p>
<p><center>वशिष्ठ आणवीचें प्रथम करण : शुक्र अर्ध करण ।७९।</center></p>
<p><center>शुकाची ते चैतन्य विद्या ।८०।</center></p>
<p><center>चैतन्यविद्या आदिकरौनि सकळही विद्या अपरा अमोचका बोलिजेति : चैतन्यापरु परमेश्वरु पाविजे तें अच्युतपद बोलिजे ।८१।</center></p>
<p><center>बळिभद्र देवो तो चैतन्याचा अवतारु ।८२।</center></p>
<p><center>भीष्मदेवो तो आठां वसु आंतुल एक वसु : परि शापातव अध:पात जाला ।८३।</center></p>
<p><center>क्षीराब्धीं अविक्रियु ब्रह्म की ।८४।</center></p>
<p><center>बाइ : नृसिंह भूत एक अवतरलें : तेयाचा कोपु ब्रह्मांडी न सामाये ।८५।</center></p>
<p><center>स्वर्गी गाइचा लोकु एकु आति : तेथिचि सुरभि देवता ।८६।</center></p>
<p><center>अंतराळी गणगंधर्व ।८७।</center></p>
<p><center>यक्ष यक्षिणी ।८८।</center></p>
<p><center>स्वर्गी इंद्रादिकांचा ठाइं विषय मानसिक विखो ।८९।</center></p>
<p><center>स्वर्गीचेया पसि पाताळीचा भोगु उत्तम ।९०।</center></p>
<p><center>जैसा तुम्हां श्वान शुकराचा विखो तैसा इंद्रादिका तुमचा ।९१।</center></p>
<p><center>वरिलीचिया इच्छा तळिलीचा व्यापारु ।९२।</center></p>
<p><center>देवता एकी ऊचा : एकी नीचा : पैली आठ : ऐली तीन्हीं समानचि ।९३।</center></p>
<p><center>देवता एकी राजसा : एकी तामसा ।९४।</center></p>
<p><center>देवतेसि खेदु आल्हादु आति ।९५।</center></p>
<p><center>देवतेसि कर्मलेपांचें ज्ञानआति ।९६।</center></p>
<p><center>देवतेसि आपणया खालौतें अपरोक्ष ।९७।</center></p>
<p><center>देवतेचें मळाधार ज्ञान ।९८।</center></p>
<p><center>देवतेचा जैसा वर्ण : जैसी वस्त्रें : जेतुलीया भुजा : जैसीं आयुधें : तैसीं प्रकाशे ।९९।</center></p>
<p><center>पाला पाणी आति तवं अभिमानु आति ।१००।</center></p>
<p><center>क्रिया प्रयुक्तीं अभिमानु ।१०१।</center></p>
<p><center>क्रिया क्रियेप्रति कारण : कां फळाप्रति कारण ।१०२।</center></p>
<p><center>क्रियेतवं लेपु लागे : एकी निर्लेपा क्रिया ।१०३।</center></p>
<p><center>जेंचि देहारंभक तेंचि भोगारंभक ।१०४।</center></p>
<p><center>पापाये फळ दु:ख : पुण्याये फळ सुख ।१०५।</center></p>
<p><center>अन्नदान तें उत्तम ।१०६।</center></p>
<p><center>कैलास वैकुंठपर्यंत तापस्पर्श एकु आति ।१०७।</center></p>
<p><center>पुराणें क्षीराब्धिपर्यंत देखति : आगम अष्टभैरवपर्यंत देखति ।१०८।</center></p>
<p><center>बाइ : गीता श्रीकृष्णोक्ति : एर अवघी व्यासोक्ति ।१०९।</center></p>
<p><center>बाइ : श्रीकृष्णावतारु तो गर्भीचा ।११०।</center></p>
<p><center>श्रीकृष्णचक्रवर्ती सहस्त्रवरिखें राज्य केलें ।१११।</center></p>
<p><center>माया ईश्वरीचें प्रथम करण ।११२।</center></p>
<p><center>सकळ ब्रह्मांडी एकीचि माया ।११३।</center></p>
<p><center>अज्ञानासि माया संबंधु आति ।११४।</center></p>
<p><center>गर्भस्थितासि विद्या आति ।११५।</center></p>
<p><center>जें असे तेंचि देहांतीं प्रकटे ।११६।</center></p>
<p><center>सहस्त्र विंचुवांची वेदना एके रोमेचा ठाइं तें दु:ख देहांतीं जीवासि होए ।११७।</center></p>
<p><center>विकल्पु आति तेयासि प्रतिदेहो आति ।११८।</center></p>
<p><center>प्रतिदेहा पासौनि निवर्तलेयां मग अतिवाहिकें फळासि नेति ।११९।</center></p>
<p><center>अपमृत्यु एकु आति ।१२०।</center></p>
<p><center>विश्वहनना तव नित्यनरक ।१२१।</center></p>
<p><center>विश्रांत चैतन्य जेथ असे तेथ हनन घडलेया विश्वहनन होए ।१२२।</center></p>
<p><center>तेया हनना परौतें हनन नाहीं : तेया भजना परौतें भजन नाहीं ।१२३।</center></p>
<p><center>तेया हननीं सद्रुपता नाहीं : तेया भजनीं असद्रुपता नाहीं ।१२४।</center></p>
<p><center>उपाओ न पविजे ऐसें कांहीं असे।१२५।</center></p>
<p><center>उपयोगा न वचे ऐसें कांहीं असे ।१२६।</center></p>
<p><center>मंडळीकु एथिचा अवयवु कीं : याचा एथ काहीं निरोधु असे ।१२७।</center></p>
<p><center>पुुरुषापसि स्त्रिया स्नेहाळुवा ।१२८।</center></p>
<p><center>स्वप्न लटिका : सुचा ते साच ।१२९।</center></p>
<p><center>सत्यानृत्य व्यवहारु ।१३०।</center></p>
<p><center>कळियुगीं सुविद्या न स्फुरेति : कुविद्या स्फुरेति ।१३१।</center></p>
<p><center>गंगातीरीची म्हातारी : ना वराडीची सामान्य स्त्री ।१३२।</center></p>
<p><center>वाराणसी म्हणिजे स्वर्गखंड : तेथ विधिनिषेध आति परि पुण्य पाप नाहीं ।१३३।</center></p>
<p><center>ये ब्रह्मांडीं हा प्रपंचु : आणिकीं आणिकु : ऐसीं अनंतें ब्रह्माण्डें तेथिची व्यवस्था ते अनसारिखी आणिकीचि ।१३४।</center></p>
<p><center>अर्थु तो प्रकरणवशें : प्रकरणें अर्थविनियोजकु : अर्थी द्दष्टांतु दीजे ।१३५।</center></p>
<p><center>बाइसाचां ठाइं त्रिदोष एक होता : तो सन्निधान देउनि फेडिला : मग तिसरां दीसीं कळिका एकी संचरीली ।१३६।</center></p>
<p><center>एथिचेनि अभिमानीयें अभिमानु सांडिला गा : आतां तुझेनि उद्यमें काइ होइल ।१३७।</center></p>
<p><center>काळेंकरोनि या राष्ट्रासी समुळंचि विनश्यंति ऐसें होइल गा ।१३८।</center></p>
<p><center>आतां नवेयां संबंधु ।१३९।</center></p>
<p><center>साधनापसि साध्य उत्तम ।१४०।</center></p>
<p><center>जीवीं सामग्री असली तरि ईश्वरी उपयोगा न वचे ऐसें काहीं असे ।१४१।</center></p>
<p><center>तेथौनि जीवां कैवल्यदान आति ।१४२।</center></p>
<p><center>परमेश्वरु शोधकु : वेधकु : बोधकु : द्रावकु ।१४३।</center></p>
<p><center>परमेश्वरापासौनि चतुर्विध दान आति ।१४४।</center></p>
<p><center>पुण्ये विण पुण्य फळ ।१४५।</center></p>
<p><center>परमेश्वराचा सकळही व्यापारु शक्तिद्वारकु ।१४६।</center></p>
<p><center>ताल्वोष्ठपुटव्यापारें यंत्रोद्भवा वैखरी ।१४७।</center></p>
<p><center>साक्षात्कारें देति कां अधिकरणद्वारें देति ।१४८।</center></p>
<p><center>पुरुषाद्यमार्ग अनंत : दैवाद्य मार्गु तो एकु ।१४९।</center></p>
<p><center>अज्ञान : अज्ञानीं अन्यथा ज्ञान : अन्यथा ज्ञानीं ज्ञान : निद्रा : स्वप्न : स्वप्नीं आत्मज्ञान ।१५०।</center></p>
<p><center>जीवु हंसु : परमेश्वरु परमहंसु ।१५१।</center></p>
<p><center>विभुत्व ।१५२।</center></p>
<p><center>सकळही सामर्थ्ये शक्तिशब्दे बोलिजेति ।१५३।</center></p>
<p><center>विकरतुचि न विकरे ।१५४।</center></p>
<p><center>आनंदें दुमदुमित असे : ब्रह्म तें नि:शब्द ।१५५।</center></p>
<p><center>ब्रह्म तें सत्य : नित्य: संत : शाश्वत : सर्वधर्म शून्य : ऐसें तें ब्रह्म ।१५६।</center></p>
<p><center>आद्या शक्ति : माया : गुणवंती : धर्मवंती : विकारवंती : ऐसी ते माया ।१५७।</center></p>
<p><center>देवतास्वरुपे : ज्ञाप्तानंदरुपें ।१५८।</center></p>
<p><center>दुख:मिश्रित सुख तें सुख बोलिजे : निरतिशय सुख तो आनंदु बोलिजे ।१५९।</center></p>
<p><center>देवता नीचा उचेतें देखणें नाहीं : ऊचेचेया प्रवृत्ती नीचेचा संहारु ।१६०।</center></p>
<p><center>पापें विण पाप फळ ।१६१।</center></p>
<p><center>प्रपंचु अनित्य ।१६२।</center></p>
<p><center>शता वृश्चिकांचेया इतुली पीडा एका सर्पाची होए : शता सर्पांची पीडा एका देहांती जीवासि होए ।१६३।</center></p>
<p><center>जीव : देेवता : प्रपंचु : साजात्य : नाम साम्यें साजात्य ।१६४।</center></p>
<p><center>जीव : देवता : सापेक्षा : परमेश्वरु निरपेक्षु ।१६५।</center></p>
<p><center>जीव : देवता : साभिमानीया : परमेश्वरु निराभिमानु ।१६६।</center></p>
<p><center>जीव भजक : देवता भज्या ।१६७।</center></p>
<p><center>इंद्रिया मनातें चेष्टविता आत्मा : सकळा ही प्रकृतीतें चेेष्टविता परमात्मा ।१६८।</center></p>
<p><center>कर्मभूमीं विधि लेपु : भावो नाहीं : अन्यत्र विधि नाही : भावो नाहीं ।१६९।</center></p>
<p><center>युग पुरे तवं अवगळा असे ।१७०।</center></p>
<p><center>आयुष्याचा अंती विकार निमित्ते देह पात ।१७१।</center></p>
<p><center>साधनीं दु:खरुपता : साध्यीं सुखरुपता तो बहिर्यागु बोलिजे ।१७२।</center></p>
<p><center>वज्रोळी : अमरोळी : सिद्धोळी : दिव्योळी : या चार्‍ही ओळी नाथाचिया : कलियुगीं वज्रोळी : अमरोळी आति : सिद्धोळी : दिव्योळी नाहीं ।१७३।</center></p>
<p><center>हे चार्‍ही अष्टभैरवांचे आगम बहिर्याग ।१७४।</center></p>
<p><center>अष्टभैरवांचां ठाइं दिग्देशु : काळु : लोकु : नाहीं ।१७५।</center></p>
<p><center>एथीचेया पसि स्वर्गीचा विखोे उत्तम : तो हावोभावीचि भोगिजे ।१७६।</center></p>
<p><center>लौकिक मुक्ती स्त्रिया आति परि यंत्रारुढता नाहीं ।१७७।</center></p>
<p><center>सालोक्य : सामीप्य : सारुप्य : सायुज्य ।१७८।</center></p>
<p><center>इंद्रादिकांचीं फळें तो स्वर्ग बोलिजे : कैलास : वैकुंठ तो मोक्ष बोलिजे ।१७९।</center></p>
<p><center>लोकिक तें लोकिकीं वर्ते : भौतिक तें अष्टभैरवीं वर्ते : उपसंहाराख्य ते विश्वचैतन्याचेया ठाइं वर्ते : लाभाख्य तें ईश्वरीं वर्ते : लाभाख्य तें द्विध : भक्ताचेया ठाइं वर्ते : ज्ञानियाचेया ठाइं वर्ते ।१८०।</center></p>
<p><center>साध्य साधनीं सुखरुपता तो अंतर्यागु बोलिजे ।१८१।</center></p>
<p><center>चतु:प्रकारें वेध संचरेति ।१८२।</center></p>
<p><center>विद्यावंता ईश्वरीं पुरुष ऐसी प्रतीति ।१८३।</center></p>
<p><center>आणव : शाक्तेय : शांभव : ऐसा त्रिविध वेधु ।१८४।</center></p>
<p><center>पिंडीं वेधे ब्रह्माण्डीं प्राप्ति ।१८५।</center></p>
<p><center>अदंडी आणवीची प्रथम करणीची रिगवणी जाणें ।१८६।</center></p>
<p><center>चक्षुवेधें सूर्याची प्राप्ति ।१८७।</center></p>
<p><center>जेतुल जेतुले पर प्रकाशे : तेतुल तेतुलें अवर प्रकाशे ।१८८।</center></p>
<p><center>शांकरी : शांभवी : शुद्ध : वेधवंती : ब्रह्मा : विष्णु : महादेव : शेषशय्या : या चौघाचिया च्यारी विद्या : शांकरी ब्रह्मेयाची : शांभवी महादेवाची : शुद्ध विष्णुची : वेधवंती शेषशय्याची ।१८९।</center></p>
<p><center>अशेष पिंडवेधें विश्वेची प्राप्ति ।१९०।</center></p>
<p><center>एक समळ शांभव : एक शुद्ध शांभव : समळ शांभव तें विश्वेची विद्या : शुद्ध शांभव तें चैतन्याची विद्या ।१९१।</center></p>
<p><center>चैतन्यासि चैतन्य विद्या : जीवासि ब्रह्मविद्या ।१९२।</center></p>
<p><center>चैतन्य विद्या तो चैतन्याचा मोक्षमार्गु : ब्रह्मविद्या तो जीवाचां मोक्षमार्गु ।१९३।</center></p>
<p><center>चैतन्य चैतन्यातें अनुभवी ।१९४।</center></p>
<p><center>सकळा ही विद्या चैतन्यादिभावें : ब्रह्मविद्या जीवादिभावें ।१९५।</center></p>
<p><center>सकळांही विद्येचीं साधनें एथ : साध्य ब्रह्मांडीं : ब्रह्मविद्ये साध्य-साधन एथचि ।१९६।</center></p>
<p><center>केवळ केवळेसि साजात्य ।१९७।</center></p>
<p><center>ब्रह्मविद्ये सकळांही विद्या अनुषंगिका : रिद्धित्वें प्रकटति : कां विघ्नत्वें प्रकटति ।१९८।</center></p>
<p><center>चेइलेया स्वप्न लटिका तैसा अपरोक्षज्ञानिया प्रपंचु मिथ्या।१९९।</center></p>
<p><center>किंकरधर्मी वर्ते तेयाचेनि सकळांचे ही संदेह तुटीति : तो म्हणे तो अर्थु तैसाचि होए ।२००।</center></p>
<p><center>ज्ञानियासि अनिष्ट निवृत्ति करीति : भक्तासि अनिष्ट निवृत्ति करोनि इष्टप्राप्तिकरीति ।२०१।</center></p>
<p><center>आनंदे दुंदुभि ।२०२।</center></p>
<p><center>नाहं मनुष्यो न च देवयक्षो न ब्राह्मणक्षत्रियवैश्यशुद्रा: न ब्रह्मचारी न गृही वनस्थो भिक्षुर्न चाहं निजबोधरुप: ।२०३।</center></p>
<p><center></center></p>
</html>